{
  "surah_number": 52,
  "ayahs": [
    {
      "ayah_number": 1,
      "translation_tl": "Sumpa man sa Bundok,[1]",
      "footnotes": "[1] ng Sinai na kinausap doon ni Allāh si Moises."
    },
    {
      "ayah_number": 2,
      "translation_tl": "sumpa man sa isang Aklat[2] na natitikan",
      "footnotes": "[2] Ibig sabihin: ang Qur’an."
    },
    {
      "ayah_number": 3,
      "translation_tl": "sa isang pergaminong nakaladlad,",
      "footnotes": null
    },
    {
      "ayah_number": 4,
      "translation_tl": "sumpa man sa Bahay na Dinadalaw-dalaw,[3]",
      "footnotes": "[3] na pinupuno ng pagsamba kay Allāh ng mga anghel sa langit"
    },
    {
      "ayah_number": 5,
      "translation_tl": "sumpa man sa bubong [na langit] na iniangat,",
      "footnotes": null
    },
    {
      "ayah_number": 6,
      "translation_tl": "sumpa man sa dagat na pinupuno [ng tubig],",
      "footnotes": null
    },
    {
      "ayah_number": 7,
      "translation_tl": "tunay na ang pagdurusang dulot ng Panginoon mo ay talagang magaganap.",
      "footnotes": null
    },
    {
      "ayah_number": 8,
      "translation_tl": "Walang ukol dito na anumang tagatulak,",
      "footnotes": null
    },
    {
      "ayah_number": 9,
      "translation_tl": "sa araw na mayayanig ang langit sa isang pagyanig,",
      "footnotes": null
    },
    {
      "ayah_number": 10,
      "translation_tl": "at uusad ang mga bundok sa isang pag-usad.",
      "footnotes": null
    },
    {
      "ayah_number": 11,
      "translation_tl": "Kaya kapighatian sa araw na iyon ay ukol sa mga tagapagpasinungaling,",
      "footnotes": null
    },
    {
      "ayah_number": 12,
      "translation_tl": "na sila sa isang pagsuong [sa kabulaanan] ay naglalaro.",
      "footnotes": null
    },
    {
      "ayah_number": 13,
      "translation_tl": "Sa araw na ipagtutulakan sila patungo sa apoy ng Impiyerno sa isang pagtutulakan [at sasabihan:]",
      "footnotes": null
    },
    {
      "ayah_number": 14,
      "translation_tl": "“Ito ay ang Apoy [ng Impiyerno] na kayo dati hinggil dito ay nagpapasinungaling.”",
      "footnotes": null
    },
    {
      "ayah_number": 15,
      "translation_tl": "Kaya panggagaway ba [ang pagdurusang] ito o kayo ay hindi nakakikita?",
      "footnotes": null
    },
    {
      "ayah_number": 16,
      "translation_tl": "Masunog kayo rito [sa apoy] at magtiis kayo o huwag kayong magtiis: magkapantay sa inyo; gagantihan lamang kayo ng dati ninyong ginagawa [na kasamaan].",
      "footnotes": null
    },
    {
      "ayah_number": 17,
      "translation_tl": "Tunay na ang mga tagapangilag magkasala ay nasa mga hardin at kaginhawahan,",
      "footnotes": null
    },
    {
      "ayah_number": 18,
      "translation_tl": "na mga nagpapasarap sa ibinigay sa kanila ng Panginoon nila at [dahil] nagsanggalang sa kanila ang Panginoon nila sa pagdurusa sa Impiyerno.",
      "footnotes": null
    },
    {
      "ayah_number": 19,
      "translation_tl": "[Sasabihan sila:] “Kumain kayo at uminom kayo nang kaiga-igaya dahil sa dati ninyong ginagawa,",
      "footnotes": null
    },
    {
      "ayah_number": 20,
      "translation_tl": "habang mga nakasandal sa mga kama na inihanay.” Magkakasal Kami sa kanila sa mga dilag na may maninining na mata.",
      "footnotes": null
    },
    {
      "ayah_number": 21,
      "translation_tl": "Ang mga sumampalataya at sumunod sa kanila sa pananampalataya ang mga supling nila ay mag-uugnay Kami sa kanila sa mga supling nila at hindi Kami babawas sa kanila mula sa [magandang] gawa nila ng anuman. Ang bawat tao, sa nakamit niya, ay mananagot.",
      "footnotes": null
    },
    {
      "ayah_number": 22,
      "translation_tl": "Magkakaloob Kami sa kanila ng prutas at karne kabilang sa ninanasa nila.",
      "footnotes": null
    },
    {
      "ayah_number": 23,
      "translation_tl": "Magpapasahan sila roon ng tasa [ng alak] na walang satsatan dito at walang pagpapakasalanan.",
      "footnotes": null
    },
    {
      "ayah_number": 24,
      "translation_tl": "May iikot sa kanila na mga batang lalaki [na pinagsilbi] para sa kanila, na para bang ang mga iyon ay mga perlas na itinatago.",
      "footnotes": null
    },
    {
      "ayah_number": 25,
      "translation_tl": "Lalapit ang iba sa kanila sa iba pa habang nagtatanungan.",
      "footnotes": null
    },
    {
      "ayah_number": 26,
      "translation_tl": "Magsasabi sila: “Tunay na kami dati bago pa niyan sa mga mag-anak namin ay mga nababagabag [pagdurusa sa Kabilang-buhay].",
      "footnotes": null
    },
    {
      "ayah_number": 27,
      "translation_tl": "Ngunit nagmagandang-loob si Allāh sa amin at nagsanggalang Siya sa amin sa pagdurusa sa nakapapasong hangin.",
      "footnotes": null
    },
    {
      "ayah_number": 28,
      "translation_tl": "Tunay na kami dati bago pa niyan ay dumadalangin sa Kanya; tunay na Siya ay ang Mabuting-loob, ang Maawain.",
      "footnotes": null
    },
    {
      "ayah_number": 29,
      "translation_tl": "Kaya magpaalaala ka [sa kanila nang tuluy-tuloy] sapagkat hindi ka, dahil sa biyaya ng Panginoon mo, isang manghuhula, ni isang baliw.",
      "footnotes": null
    },
    {
      "ayah_number": 30,
      "translation_tl": "O nagsasabi sila: “Isang makata [siya], na nag-aabang kami sa kanya ng sakuna ng panahon.”",
      "footnotes": null
    },
    {
      "ayah_number": 31,
      "translation_tl": "Sabihin mo: “Mag-abang kayo [sa kamatayan ko] sapagkat tunay na ako ay kasama sa inyo kabilang sa mga tagapag-abang [sa pagdurusa ninyo].”",
      "footnotes": null
    },
    {
      "ayah_number": 32,
      "translation_tl": "O nag-uutos ba sa kanila ang mga isipan nila [ng paratang] na ito o sila ay mga taong tagapagmalabis?",
      "footnotes": null
    },
    {
      "ayah_number": 33,
      "translation_tl": "O nagsasabi ba silang nagsabi-sabi siya [ng Qur’ān na] ito? Bagkus hindi sila sumasampalataya.",
      "footnotes": null
    },
    {
      "ayah_number": 34,
      "translation_tl": "Kaya maglahad sila ng isang salaysay tulad [ng Qur’ān] kung sila ay mga tapat.",
      "footnotes": null
    },
    {
      "ayah_number": 35,
      "translation_tl": "O nilikha sila ng hindi isang anuman o sila ay ang mga tagalikha?",
      "footnotes": null
    },
    {
      "ayah_number": 36,
      "translation_tl": "O lumikha sila ng mga langit at lupa? Bagkus hindi sila nakatitiyak.",
      "footnotes": null
    },
    {
      "ayah_number": 37,
      "translation_tl": "O taglay ba nila ang mga imbakan ng Panginoon mo, o sila ay ang mga tagapangibabaw?",
      "footnotes": null
    },
    {
      "ayah_number": 38,
      "translation_tl": "O mayroon ba silang isang hagdan [paakyat sa langit] na nakakapakinig sila roon? Kaya [kung gayon] ay maglahad ang tagapakinig nila ng isang katunayang malinaw.",
      "footnotes": null
    },
    {
      "ayah_number": 39,
      "translation_tl": "O ukol sa Kanya ay ang mga anak na babae at ukol naman sa inyo ay ang mga anak na lalaki?",
      "footnotes": null
    },
    {
      "ayah_number": 40,
      "translation_tl": "O nanghihingi ka ba [O Propeta Muḥammad] sa kanila ng isang pabuya[4] kaya sila dahil sa isang pagkakamulta ay mga napabibigatan?",
      "footnotes": "[4] sa pagpapaabot mo ng mensahe mula sa Panginoon mo"
    },
    {
      "ayah_number": 41,
      "translation_tl": "O taglay ba nila ang [kaalaman sa] nakalingid kaya sila ay nagsusulat [nito]?",
      "footnotes": null
    },
    {
      "ayah_number": 42,
      "translation_tl": "O nagnanais ba sila ng isang panlalansi [laban sa iyo O Propeta] ngunit ang mga tumangging sumampalataya ay ang mga nilalansi?",
      "footnotes": null
    },
    {
      "ayah_number": 43,
      "translation_tl": "O mayroon ba silang diyos na iba pa kay Allāh? Kaluwalhatian kay Allāh higit sa anumang itinatambal nila!",
      "footnotes": null
    },
    {
      "ayah_number": 44,
      "translation_tl": "Kung may makikita sila na isang tipak mula sa langit na bumabagsak ay magsasabi sila: “Mga ulap na ibinunton.”",
      "footnotes": null
    },
    {
      "ayah_number": 45,
      "translation_tl": "Kaya pabayaan mo sila hanggang sa makipagtagpo sila sa araw nila na doon ay malilintikan sila,",
      "footnotes": null
    },
    {
      "ayah_number": 46,
      "translation_tl": "sa Araw na hindi makapagdudulot para sa kanila ang panlalansi nila ng anuman ni sila ay iaadya.",
      "footnotes": null
    },
    {
      "ayah_number": 47,
      "translation_tl": "Tunay na ukol sa mga lumabag sa katarungan[5] ay isang pagdurusang iba pa rito [sa Mundo] subalit ang higit na marami sa kanila ay hindi nakaaalam.",
      "footnotes": "[5] sa mga sarili nila dahil sa Shirk at mga pagsuway"
    },
    {
      "ayah_number": 48,
      "translation_tl": "Magtiis ka sa hatol ng Panginoon mo sapagkat tunay na ikaw ay nasa mga mata Namin[6] at magluwalhati ka kasabay ng pagpupuri sa Panginoon mo kapag bumangon ka.",
      "footnotes": "[6] Ibig sabihin: sa ilaim ng paningin, pangangalaga, at pagsasanggalang Namin"
    },
    {
      "ayah_number": 49,
      "translation_tl": "Sa bahagi ng gabi ay magluwalhati ka sa Kanya at sa paglubog ng mga bituin [sa madaling-araw].",
      "footnotes": null
    }
  ]
}