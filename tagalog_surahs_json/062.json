{
  "surah_number": 62,
  "ayahs": [
    {
      "ayah_number": 1,
      "translation_tl": "Nagluluwalhati kay Allāh ang anumang nasa mga langit at ang anumang nasa lupa, ang Hari, ang Kabanal-banalan, ang Makapangyarihan, ang Marunong.",
      "footnotes": null
    },
    {
      "ayah_number": 2,
      "translation_tl": "Siya ay ang nagpadala sa mga iliterato ng isang sugo [na si Propeta Muḥammad] kabilang sa kanila, na bumibigkas sa kanila ng mga talata Niya, nagbubusilak sa kanila, at nagtuturo sa kanila ng Aklat [na Qur’ān] at Karunungan – at bagamat sila dati bago pa niyan ay talagang nasa isang pagkaligaw na malinaw –",
      "footnotes": null
    },
    {
      "ayah_number": 3,
      "translation_tl": "at [nagpadala rito] sa mga iba pa[1] kabilang sa kanila na hindi pa sumama sa kanila. Siya ay ang Makapangyarihan, ang Marunong.",
      "footnotes": "[1] na mga Arabe at mga hindi Arabe."
    },
    {
      "ayah_number": 4,
      "translation_tl": "Iyon ay kabutihang-loob ni Allāh; nagbibigay Siya nito sa sinumang niloloob Niya. Si Allāh ay may kabutihang-loob na sukdulan.",
      "footnotes": null
    },
    {
      "ayah_number": 5,
      "translation_tl": "Ang paghahalintulad sa mga pinagpasan ng Torah, pagkatapos hindi pumasan nito, ay gaya ng paghahalintulad sa asno habang pumapasan ng mga makapal na aklat.[2] Kay saklap ang paghahalintulad sa mga taong nagpasinungaling sa mga talata ni Allāh [sa Qur’ān]! Si Allāh ay hindi nagpapatnubay sa mga taong tagalabag sa katarungan.",
      "footnotes": "[2] samantalang hindi nakaaalam sa ipinapasan"
    },
    {
      "ayah_number": 6,
      "translation_tl": "Sabihin mo: “O mga naghudyo, kung umangkin kayo na kayo ay mga katangkilik para kay Allāh bukod sa mga tao ay magmithi kaya ng kamatayan kung kayo ay mga tapat.”",
      "footnotes": null
    },
    {
      "ayah_number": 7,
      "translation_tl": "Hindi sila magmimithi niyon magpakailanman dahil sa ipinauna ng mga kamay nila. Si Allāh ay Maalam sa mga tagalabag sa katarungan.",
      "footnotes": null
    },
    {
      "ayah_number": 8,
      "translation_tl": "Sabihin mo: “Tunay na ang kamatayan na tumatakas kayo mula roon, tunay na ito ay makikipagkita sa inyo. Pagkatapos ibabalik kayo sa Tagaalam sa nakalingid at nasasaksihan, saka magbabalita Siya sa inyo hinggil sa dati ninyong ginagawa.”",
      "footnotes": null
    },
    {
      "ayah_number": 9,
      "translation_tl": "O mga sumampalataya, kapag nanawagan para sa pagdarasal sa araw ng Biyernes ay magmadali kayo sa pag-alaala kay Allāh at iwan ninyo ang pagtitinda. Iyon ay higit na mabuti para sa inyo kung kayo ay nakaaalam.",
      "footnotes": null
    },
    {
      "ayah_number": 10,
      "translation_tl": "Kaya kapag natapos ang pagdarasal ay magsikalat kayo sa lupain, maghangad kayo mula sa kabutihang-loob ni Allāh, at mag-alaala kayo kay Allāh nang madalas nang sa gayon kayo ay magtatagumpay.",
      "footnotes": null
    },
    {
      "ayah_number": 11,
      "translation_tl": "Ngunit nang [minsang] nakakita sila ng isang pangangalakal o isang paglilibangan ay nagkahiwa-hiwalay sila patungo roon at umiwan sila sa iyo na nakatayo. Sabihin mo: “Ang nasa ganang kay Allāh ay higit na mabuti kaysa sa paglilibangan at [higit na mabuti] kaysa sa pangangalakal. Si Allāh ay ang pinakamabuti sa mga tagatustos.”",
      "footnotes": null
    }
  ]
}