{
  "surah_number": 70,
  "ayahs": [
    {
      "ayah_number": 1,
      "translation_tl": "Humingi ang isang humihingi ng isang pagdurusang magaganap.",
      "footnotes": null
    },
    {
      "ayah_number": 2,
      "translation_tl": "Para sa mga tagatangging sumampalataya, wala para ritong isang tagahadlang",
      "footnotes": null
    },
    {
      "ayah_number": 3,
      "translation_tl": "laban kay Allāh na may mga pampanik.",
      "footnotes": null
    },
    {
      "ayah_number": 4,
      "translation_tl": "Papanik ang mga anghel at ang Espiritu[1] sa Kanya sa isang araw na ang sukat nito ay limampung libong taon.",
      "footnotes": "[1] Si Anghel Gabriel."
    },
    {
      "ayah_number": 5,
      "translation_tl": "Kaya magtiis ka nang pagtitiis na marilag.[2]",
      "footnotes": "[2] na walang panghihinawa at waking paghihinaing"
    },
    {
      "ayah_number": 6,
      "translation_tl": "Tunay na sila ay nagtuturing na [ang pagdurusang] ito ay malayo",
      "footnotes": null
    },
    {
      "ayah_number": 7,
      "translation_tl": "samantalang nagtuturing Kaming ito ay malapit,",
      "footnotes": null
    },
    {
      "ayah_number": 8,
      "translation_tl": "sa Araw na ang langit ay magiging para bang latak ng langis,[3]",
      "footnotes": "[3] O lusaw na tanso, O lusaw na tingga, O lusaw na pilak."
    },
    {
      "ayah_number": 9,
      "translation_tl": "ang mga bundok ay magiging para bang nilipad na lana,",
      "footnotes": null
    },
    {
      "ayah_number": 10,
      "translation_tl": "at walang magtatanong[4] na isang kaanak[5] sa isang kaanak,",
      "footnotes": "[4] O manghihingi ng anuman\n[5] O kaibigan."
    },
    {
      "ayah_number": 11,
      "translation_tl": "[bagamat] magkakitaan sila. Mag-aasam ang salarin na kung sana tutubusin siya mula sa isang pagdurusa sa Araw na iyon kapalit ng mga anak niya,",
      "footnotes": null
    },
    {
      "ayah_number": 12,
      "translation_tl": "at ng asawa niya at kapatid niya,",
      "footnotes": null
    },
    {
      "ayah_number": 13,
      "translation_tl": "at ng angkan niya na nagkakanlong sa kanya,",
      "footnotes": null
    },
    {
      "ayah_number": 14,
      "translation_tl": "at ng sinumang nasa lupa nang lahatan, pagkatapos makapagliligtas ito sa kanya.",
      "footnotes": null
    },
    {
      "ayah_number": 15,
      "translation_tl": "Aba’y hindi! Tunay na iyon ay Alab,[6]",
      "footnotes": "[6] Isa sa mga pangalan ng Impiyerno, tinawag itong Alab dahil nag-aalab ang apoy nito."
    },
    {
      "ayah_number": 16,
      "translation_tl": "na isang palatuklap ng anit,",
      "footnotes": null
    },
    {
      "ayah_number": 17,
      "translation_tl": "na nag-aanyaya sa sinumang tumalikod [sa katotohanan] at nagpakalayu-layo,",
      "footnotes": null
    },
    {
      "ayah_number": 18,
      "translation_tl": "at umipon [ng yaman] at nag-imbak nito.",
      "footnotes": null
    },
    {
      "ayah_number": 19,
      "translation_tl": "Tunay na ang tao ay nilikha na ganid:",
      "footnotes": null
    },
    {
      "ayah_number": 20,
      "translation_tl": "kapag sumaling sa kanya ang masama ay maligalig",
      "footnotes": null
    },
    {
      "ayah_number": 21,
      "translation_tl": "at kapag sumaling sa kanya ang mabuti ay mapagkait,",
      "footnotes": null
    },
    {
      "ayah_number": 22,
      "translation_tl": "maliban sa mga nagdarasal,",
      "footnotes": null
    },
    {
      "ayah_number": 23,
      "translation_tl": "na sila, sa pagdarasal nila, ay mga palagian,",
      "footnotes": null
    },
    {
      "ayah_number": 24,
      "translation_tl": "at na [sila], sa mga yaman nila, ay may tungkuling nalalaman[7]",
      "footnotes": "[7] O karapatan o bahagi."
    },
    {
      "ayah_number": 25,
      "translation_tl": "para sa nanghihingi at napagkaitan,",
      "footnotes": null
    },
    {
      "ayah_number": 26,
      "translation_tl": "at mga nagpapatotoo sa Araw ng Pagtutumbas,",
      "footnotes": null
    },
    {
      "ayah_number": 27,
      "translation_tl": "at na sila, sa pagdurusang dulot ng Panginoon nila, ay mga nababagabag",
      "footnotes": null
    },
    {
      "ayah_number": 28,
      "translation_tl": "– tunay na ang pagdurusang dulot ng Panginoon nila ay walang natitiwasay –",
      "footnotes": null
    },
    {
      "ayah_number": 29,
      "translation_tl": "at na sila, sa mga ari nila, ay mga tagapag-ingat,",
      "footnotes": null
    },
    {
      "ayah_number": 30,
      "translation_tl": "maliban sa mga maybahay nila o sa [babaing] minay-ari ng mga kanang kamay nila [ayon sa batas] sapagkat tunay sila ay hindi mga masisisi",
      "footnotes": null
    },
    {
      "ayah_number": 31,
      "translation_tl": "– ngunit ang sinumang naghangad ng higit pa roon, ang mga iyon ay ang mga tagalabag –",
      "footnotes": null
    },
    {
      "ayah_number": 32,
      "translation_tl": "at na sila, sa mga ipinagkakatiwala sa kanila at sa kasunduan sa kanila, ay mga nag-iingat,",
      "footnotes": null
    },
    {
      "ayah_number": 33,
      "translation_tl": "at na sila, sa mga pagsasaksi nila, ay mga naninindigan,",
      "footnotes": null
    },
    {
      "ayah_number": 34,
      "translation_tl": "at na sila, sa pagdarasal nila, ay nangangalaga,",
      "footnotes": null
    },
    {
      "ayah_number": 35,
      "translation_tl": "ang mga iyon sa mga hardin ay mga pararangalan.",
      "footnotes": null
    },
    {
      "ayah_number": 36,
      "translation_tl": "Kaya ano ang mayroon sa mga tumangging sumampalataya na sa dako mo ay mga nagdadali-dali[8]",
      "footnotes": "[8] O nakadunghal ang mga leeg."
    },
    {
      "ayah_number": 37,
      "translation_tl": "sa gawing kanan at sa gawing kaliwa sa magkakahiwalay na umpukan?",
      "footnotes": null
    },
    {
      "ayah_number": 38,
      "translation_tl": "Naghahangad ba ang bawat tao kabilang sa kanila na papasukin sa isang hardin ng kaginhawahan?",
      "footnotes": null
    },
    {
      "ayah_number": 39,
      "translation_tl": "Aba’y hindi! Tunay na Kami ay lumikha sa kanila mula sa nalalaman nila.",
      "footnotes": null
    },
    {
      "ayah_number": 40,
      "translation_tl": "Kaya talagang sumusumpa Ako sa [sarili Ko bilang] Panginoon ng mga sikatan at mga lubugan, tunay na Kami ay talagang Nakakakaya",
      "footnotes": null
    },
    {
      "ayah_number": 41,
      "translation_tl": "na magpalit Kami ng higit na mabuti kaysa sa kanila, at Kami ay hindi mauunahan.”",
      "footnotes": null
    },
    {
      "ayah_number": 42,
      "translation_tl": "Kaya hayaan mo silang sumuong [sa kabulaanan] at maglaro hanggang sa makipagkita sila sa araw nilang pinangangakuan sila",
      "footnotes": null
    },
    {
      "ayah_number": 43,
      "translation_tl": "sa araw na lalabas sila mula sa mga puntod nang matutulin na para bang sila tungo sa mga dambana ay nagmamadali.",
      "footnotes": null
    },
    {
      "ayah_number": 44,
      "translation_tl": "Nagtataimtim ang mga paningin nila, may lumulukob sa kanila na isang kaabahan! Iyon ay ang araw na dating ipinangangako sa kanila.",
      "footnotes": null
    }
  ]
}