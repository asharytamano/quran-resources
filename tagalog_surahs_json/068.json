{
  "surah_number": 68,
  "ayahs": [
    {
      "ayah_number": 1,
      "translation_tl": "Nūn.[1] Sumpa man sa panulat at anumang itinititik nila,[2]",
      "footnotes": "[1] Ang Qur’ān ay nasa wikang Arabe na binubuo ng mga titiks Arabe gaya ng mga ito subalit walang isa mang nakagawa ng kahit pinkamaiikling kabanata ng mahimalang kababalaghan ng Qur’ān.\n[2] na napakikinabangang kaalamang umaakay sa landas ng kapatnubayan at ang isinusulat ng mga anghel na Kapahayagan ni Allāh o mga gawa ng mga tao."
    },
    {
      "ayah_number": 2,
      "translation_tl": "hindi ka, [O Propeta Muḥammad,] dahil sa biyaya ng Panginoon mo, isang baliw.",
      "footnotes": null
    },
    {
      "ayah_number": 3,
      "translation_tl": "Tunay na ukol sa iyo ay talagang isang pabuyang hindi matitigil.",
      "footnotes": null
    },
    {
      "ayah_number": 4,
      "translation_tl": "Tunay na ikaw ay talagang nasa isang kaasalang sukdulan.",
      "footnotes": null
    },
    {
      "ayah_number": 5,
      "translation_tl": "Kaya makakikita ka at makakikita sila",
      "footnotes": null
    },
    {
      "ayah_number": 6,
      "translation_tl": "kung nasa alin sa inyo ang hinihibang [ng demonyo].",
      "footnotes": null
    },
    {
      "ayah_number": 7,
      "translation_tl": "Tunay na ang Panginoon mo ay higit na maalam sa kung sino ang naligaw palayo sa landas Niya, at Siya ay higit na maalam sa mga napatnubayan.",
      "footnotes": null
    },
    {
      "ayah_number": 8,
      "translation_tl": "Kaya huwag kang tumalima sa mga tagapagpasinungaling [sa Kapahayagan sa iyo].",
      "footnotes": null
    },
    {
      "ayah_number": 9,
      "translation_tl": "Nagmithi sila na kung sana magpapahinuhod ka [sa usapin ng relihiyon] saka magpapahinuhod sila.",
      "footnotes": null
    },
    {
      "ayah_number": 10,
      "translation_tl": "Huwag kang tumalima sa bawat palasumpang aba,",
      "footnotes": null
    },
    {
      "ayah_number": 11,
      "translation_tl": "palasirang-puri, palalako ng satsat,",
      "footnotes": null
    },
    {
      "ayah_number": 12,
      "translation_tl": "palakait ng kabutihan, tagalabag, makasalanan,",
      "footnotes": null
    },
    {
      "ayah_number": 13,
      "translation_tl": "sanggano, matapos niyon, nagpapanggap ng kaangkanan.[3]",
      "footnotes": "[3] O nagpapanggap sa kaangkanan: nag-aangking anak ng isang lalaking hindi naman niya tunay na ama."
    },
    {
      "ayah_number": 14,
      "translation_tl": "[Gayon siya] dahil siya ay naging may yaman at mga anak,",
      "footnotes": null
    },
    {
      "ayah_number": 15,
      "translation_tl": "kapag binibigkas sa kanya ang mga talata Namin [sa Qur’ān], nagsasabi siya: “Mga alamat ng mga sinauna.”",
      "footnotes": null
    },
    {
      "ayah_number": 16,
      "translation_tl": "Maghehero Kami sa kanya sa nguso.",
      "footnotes": null
    },
    {
      "ayah_number": 17,
      "translation_tl": "Tunay na Kami ay sumubok sa kanila kung paanong sumubok Kami sa mga may-ari ng hardin noong sumumpa ang mga ito na talagang pipitas nga ang mga ito doon pagkaumaga.",
      "footnotes": null
    },
    {
      "ayah_number": 18,
      "translation_tl": "Hindi sila humihiling ng pahintulot [kay Allāh].[4]",
      "footnotes": "[4] O Hindi sila nagnanais na maglaan [para sa maralita]."
    },
    {
      "ayah_number": 19,
      "translation_tl": "Kaya may umikot doon [sa hardin] na isang umiikot [na apoy] mula sa Panginoon mo habang sila ay mga natutulog.",
      "footnotes": null
    },
    {
      "ayah_number": 20,
      "translation_tl": "Kaya kinaumagahan iyon ay naging para bang madilim na gabi.[5]",
      "footnotes": "[5] O para bang inanihan O itim na tigang na lupa."
    },
    {
      "ayah_number": 21,
      "translation_tl": "Kaya nagtawagan sila kinaumagahan,",
      "footnotes": null
    },
    {
      "ayah_number": 22,
      "translation_tl": "na [mga nagsasabi]: “Magpakaaga kayo sa taniman ninyo kung kayo ay mga mamimitas.”",
      "footnotes": null
    },
    {
      "ayah_number": 23,
      "translation_tl": "Kaya humayo sila habang sila ay nagbubulungan,",
      "footnotes": null
    },
    {
      "ayah_number": 24,
      "translation_tl": "na [nagsasabi]: “Wala ngang papasok ngayong araw sa inyo na isang dukha.”",
      "footnotes": null
    },
    {
      "ayah_number": 25,
      "translation_tl": "Nagpakaaga sila sa layon habang [nag-aakalang] mga makakakaya.",
      "footnotes": null
    },
    {
      "ayah_number": 26,
      "translation_tl": "Ngunit noong nakita nila iyon [na nasunog] iyon ay nagsabi sila: “Tunay na tayo ay talagang mga naliligaw;[6]",
      "footnotes": "[6] sa daan papunta sa hardin"
    },
    {
      "ayah_number": 27,
      "translation_tl": "bagkus tayo ay mga pinagkaitan [ng mga bunga]!”",
      "footnotes": null
    },
    {
      "ayah_number": 28,
      "translation_tl": "Nagsabi ang pinakamaigi sa kanila: “Hindi ba nagsabi ako sa inyo na bakit kasi hindi kayo nagluluwalhati [kay Allāh]?”",
      "footnotes": null
    },
    {
      "ayah_number": 29,
      "translation_tl": "Nagsabi sila: “Kaluwalhatian sa Panginoon natin! Tunay na tayo dati ay mga tagalabag sa katarungan.”",
      "footnotes": null
    },
    {
      "ayah_number": 30,
      "translation_tl": "Kaya lumapit sila sa isa’t isa habang nagsisisihan.",
      "footnotes": null
    },
    {
      "ayah_number": 31,
      "translation_tl": "Nagsabi sila: “O kapighatian sa atin; tayo dati ay mga tagapagmalabis.",
      "footnotes": null
    },
    {
      "ayah_number": 32,
      "translation_tl": "Marahil ang Panginoon natin ay magpalit sa atin ng higit na mabuting [harding] kaysa roon; tunay na tayo sa Panginoon natin ay mga naghahangad.”",
      "footnotes": null
    },
    {
      "ayah_number": 33,
      "translation_tl": "Gayon ang pagdurusa [sa Mundo] at talagang ang pagdurusa sa Kabilang-buhay ay higit na malaki, kung sakaling sila ay nakaaalam.",
      "footnotes": null
    },
    {
      "ayah_number": 34,
      "translation_tl": "Tunay na ukol sa mga tagapangilag magkasala, sa piling ng Panginoon nila, ang mga hardin ng kaginhawahan.",
      "footnotes": null
    },
    {
      "ayah_number": 35,
      "translation_tl": "Kaya gagawa ba Kami sa mga Muslim gaya ng mga salarin?",
      "footnotes": null
    },
    {
      "ayah_number": 36,
      "translation_tl": "Ano ang mayroon sa inyo? Papaano kayong humahatol?",
      "footnotes": null
    },
    {
      "ayah_number": 37,
      "translation_tl": "O mayroon kayong isang kasulatan na doon ay nag-aaral kayo,",
      "footnotes": null
    },
    {
      "ayah_number": 38,
      "translation_tl": "na tunay na ukol sa inyo roon ay talagang ang minamabuti ninyo?",
      "footnotes": null
    },
    {
      "ayah_number": 39,
      "translation_tl": "O mayroon kayong mga pinanumpaan sa Amin, na aabot hanggang sa Araw ng Pagbangon, na tunay na ukol sa inyo ay ang hinahatol ninyo?",
      "footnotes": null
    },
    {
      "ayah_number": 40,
      "translation_tl": "Magtanong ka sa kanila kung alin sa kanila roon ay tagaako.",
      "footnotes": null
    },
    {
      "ayah_number": 41,
      "translation_tl": "O mayroon silang mga pantambal [kay Allāh]? Kaya magdala sila ng mga pantambal nila kung sila ay mga tapat,",
      "footnotes": null
    },
    {
      "ayah_number": 42,
      "translation_tl": "sa Araw na may itatambad na isang lulod [ni Allāh] at tatawagin sila [na mga tagatangging sumampalataya at mga mapagpaimbabaw] tungo sa pagpapatirapa ngunit hindi sila[7] makakakaya.",
      "footnotes": "[7] Ibig sabihin: ang mga tagatangging sumampalataya at ang mga mapagpaimbabaw."
    },
    {
      "ayah_number": 43,
      "translation_tl": "Nagtataimtim ang mga paningin nila, may lumulukob sa kanila na isang kaabahan samantalang sila nga dati ay inaanyayahan sa pagpatirapa habang sila ay malusog.",
      "footnotes": null
    },
    {
      "ayah_number": 44,
      "translation_tl": "Kaya hayaan mo Ako at ang sinumang nagpapasinungaling sa pahayag [ng Qur’ān na ito]; mag-uunti-unti Kami sa kanila [tungo sa pagdurusa] mula sa hindi nila nalalaman.",
      "footnotes": null
    },
    {
      "ayah_number": 45,
      "translation_tl": "Magpapalugit Ako para sa kanila. Tunay na ang panlalansi Ko ay matibay.",
      "footnotes": null
    },
    {
      "ayah_number": 46,
      "translation_tl": "O nanghihingi ka ba sa kanila ng isang pabuya [dahil sa pag-aanyaya] kaya sila dahil sa isang pagkakamulta ay mga napabibigatan?",
      "footnotes": null
    },
    {
      "ayah_number": 47,
      "translation_tl": "O taglay ba nila ang [kaalaman sa] nakalingid kaya sila ay nagsusulat [nito]?",
      "footnotes": null
    },
    {
      "ayah_number": 48,
      "translation_tl": "Kaya magtiis ka sa hatol ng Panginoon mo at huwag kang maging gaya ng kasamahan ng isda[8] noong nanawagan siya habang siya ay nahahapis.",
      "footnotes": "[8] Si Propeta Jonas (sumakanya ang pangangalaga)."
    },
    {
      "ayah_number": 49,
      "translation_tl": "Kung sakaling hindi nakaabot sa kanya ang isang biyaya mula sa Panginoon niya ay talaga sanang ihinagis siya sa kahawanan samantalang siya ay pinupulaan.",
      "footnotes": null
    },
    {
      "ayah_number": 50,
      "translation_tl": "Ngunit humirang sa kanya ang Panginoon niya, saka gumawa sa kanya kabilang sa mga maayos.",
      "footnotes": null
    },
    {
      "ayah_number": 51,
      "translation_tl": "Tunay na halos ang mga tumangging sumampalataya ay talagang magpapadulas sa iyo sa pamamagitan ng mga tingin nila noong nakarinig sila sa paalaala [ng Qur’ān] at nagsasabi sila: “Tunay na siya ay talagang isang baliw.”",
      "footnotes": null
    },
    {
      "ayah_number": 52,
      "translation_tl": "Walang iba [ang Qur’ān na] ito kundi isang paalaala [mula kay Allāh] para sa mga nilalang.",
      "footnotes": null
    }
  ]
}