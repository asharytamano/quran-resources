{
  "surah_number": 56,
  "ayahs": [
    {
      "ayah_number": 1,
      "translation_bis": "Sa diha nga muabot ang dakong (dili malilakayan) nga banghitabo nga moabut (ang Pagkabanhaw sa mga patay).",
      "footnotes": null
    },
    {
      "ayah_number": 2,
      "translation_bis": "Walay malimod sa pagtungha niini,",
      "footnotes": null
    },
    {
      "ayah_number": 3,
      "translation_bis": "Ug niana, adunay iga-paubos ug adunay iga-tuboy.",
      "footnotes": null
    },
    {
      "ayah_number": 4,
      "translation_bis": "Sa diha nga ang yuta mauyog sa usa ka bug-at nga pagkauyog.",
      "footnotes": null
    },
    {
      "ayah_number": 5,
      "translation_bis": "Ug ang mga kabukiran mukatag ug mahimong manga abog,",
      "footnotes": null
    },
    {
      "ayah_number": 6,
      "translation_bis": "Busa sila mahimong sama sa nangakatag nga abug.",
      "footnotes": null
    },
    {
      "ayah_number": 7,
      "translation_bis": "Ug kamo pagabahinon ngadto sa tulo ka mga panon 'nianang adlawa'.",
      "footnotes": null
    },
    {
      "ayah_number": 8,
      "translation_bis": "Unya (mahitungod) niadtong anaa sa tuo nga kamot[1] unsa ka dako sa ilang kalipay nga katawhan sa tuo kamot.",
      "footnotes": "[1]. Nga kinsa mokuha sa ilang mga talaan sa mga buhat pinaagi ilang tuong mga kamot."
    },
    {
      "ayah_number": 9,
      "translation_bis": "Ang mga kauban sa wala nga magkuha sa ilang mga talaan sa ilang wala nga mga kamot, Pagkaalaot ba gayud ang panon sa walang kamot?",
      "footnotes": null
    },
    {
      "ayah_number": 10,
      "translation_bis": "Ug ang mga atua sa unahan (sa Pagtuo ug sa maayong mga buhat); sila maoy maga-una (sa pagsulod ngadto sa paraiso).",
      "footnotes": null
    },
    {
      "ayah_number": 11,
      "translation_bis": "Sila mao kadtong labing haduol ngadto sa Allah,",
      "footnotes": null
    },
    {
      "ayah_number": 12,
      "translation_bis": "Sa Tanaman sa Kalipay -",
      "footnotes": null
    },
    {
      "ayah_number": 13,
      "translation_bis": "Usa ka panon sa naunang mga kaliwatan,",
      "footnotes": null
    },
    {
      "ayah_number": 14,
      "translation_bis": "Ug pipila sa mga kaliwatan sa ulahing mga adlaw mao ang usa sa mga nag-una nga gipaduol,",
      "footnotes": null
    },
    {
      "ayah_number": 15,
      "translation_bis": "Anaa sa mga trono nga hinabolan (uban sa bulawan ug mga mahalon nga bato),",
      "footnotes": null
    },
    {
      "ayah_number": 16,
      "translation_bis": "Nga nagsandig niini, nag-atubangay sa usag-usa (sa kasadya ug kalipay);",
      "footnotes": null
    },
    {
      "ayah_number": 17,
      "translation_bis": "Magalibut kanila ang imortal nga mga batan-on (nga nag-alagad kanila),",
      "footnotes": null
    },
    {
      "ayah_number": 18,
      "translation_bis": "Uban sa mga tasa ug mga tadyaw ug baso (sa lunsay nga bino) gikan sa usa ka putli nga tuburan.",
      "footnotes": null
    },
    {
      "ayah_number": 19,
      "translation_bis": "Nga dili makapahinabog kanila ug labad sa ulo o pagkahubog[2].",
      "footnotes": "[2]. Kini dili sama sa bino sa Kalibutan tungod kay ang nag-inom niini wala gisundan sa labad sa ulo ni sa pagkawala sa panabut."
    },
    {
      "ayah_number": 20,
      "translation_bis": "Ug (sila makabaton ug) mga bunga sumala sa ilang gipili,",
      "footnotes": null
    },
    {
      "ayah_number": 21,
      "translation_bis": "Ug karne sa langgam ingon sa ilang handom.",
      "footnotes": null
    },
    {
      "ayah_number": 22,
      "translation_bis": "Ug (alang kanila mao ang) mga maanyag nga mga babaye, nga adunay halapad nga makapadani nga mga mata,",
      "footnotes": null
    },
    {
      "ayah_number": 23,
      "translation_bis": "Sama sa gipreserbar (giampingan) nga mga perlas.",
      "footnotes": null
    },
    {
      "ayah_number": 24,
      "translation_bis": "Usa ka ganti sa unsay ilang gibuhat kaniadto (nga matarung nga mga buhat).",
      "footnotes": null
    },
    {
      "ayah_number": 25,
      "translation_bis": "Sila dili makadungog diha niini ug walay kawang o makasasala nga pulong,",
      "footnotes": null
    },
    {
      "ayah_number": 26,
      "translation_bis": "Gawas sa (pag-abiabi nga) pulong: ‘Kalinaw, Pakigdait.",
      "footnotes": null
    },
    {
      "ayah_number": 27,
      "translation_bis": "Ug sila nga anaa sa toong kamot; Pagkamalipayon gayud niadtong anaa sa toong kamot!",
      "footnotes": null
    },
    {
      "ayah_number": 28,
      "translation_bis": "(Sila maanaa) taliwala sa walay tunok nga mga kahoy sa Sidr,",
      "footnotes": null
    },
    {
      "ayah_number": 29,
      "translation_bis": "Ug mga punoan sa saging (nga adunay mga bunga), nga nanggipungpong.",
      "footnotes": null
    },
    {
      "ayah_number": 30,
      "translation_bis": "Ug gipalapad nga landong,",
      "footnotes": null
    },
    {
      "ayah_number": 31,
      "translation_bis": "ug tubig nga nagaagay nga walay hunong,",
      "footnotes": null
    },
    {
      "ayah_number": 32,
      "translation_bis": "Ug daghang mga bunga,",
      "footnotes": null
    },
    {
      "ayah_number": 33,
      "translation_bis": "Nga wala gialihan o gidili,",
      "footnotes": null
    },
    {
      "ayah_number": 34,
      "translation_bis": "Ug (uban kanila mao ang ilang mga kapikas) sa mga higdaanan nga gibayaw sa hataas.",
      "footnotes": null
    },
    {
      "ayah_number": 35,
      "translation_bis": "Sa pagkatinuod, Among gibuhat (kadtong mga babaye)[3] sa espesyal nga pagkalalang,",
      "footnotes": "[3]. Ang ilang mga kapikas kaniadto sa kalibutan, nga misulod uban kanila sa Paraiso."
    },
    {
      "ayah_number": 36,
      "translation_bis": "Ug gihimo Namo silang mga ulay birhen,",
      "footnotes": null
    },
    {
      "ayah_number": 37,
      "translation_bis": "Mahigugmaon (sa ilang bana lamang), nga managsama sa pangidaron,",
      "footnotes": null
    },
    {
      "ayah_number": 38,
      "translation_bis": "Alang niadtong anaa sa Tuong Kamot.",
      "footnotes": null
    },
    {
      "ayah_number": 39,
      "translation_bis": "Usa ka panon sa naunang mga kaliwatan.",
      "footnotes": null
    },
    {
      "ayah_number": 40,
      "translation_bis": "Ug usa ka panon sa ulahing mga kaliwatan.",
      "footnotes": null
    },
    {
      "ayah_number": 41,
      "translation_bis": "Ug kadtong anaa sa wala nga kamot, pagkaalaot gayud niadtong anaa sa wala nga kamot!",
      "footnotes": null
    },
    {
      "ayah_number": 42,
      "translation_bis": "(Sila maanaa) sa mabangis nga init nga hangin ug nagbukal nga tubig,",
      "footnotes": null
    },
    {
      "ayah_number": 43,
      "translation_bis": "Ug ang landong sa maitum nga aso,",
      "footnotes": null
    },
    {
      "ayah_number": 44,
      "translation_bis": "Dili bugnaw ni makapahimuot.",
      "footnotes": null
    },
    {
      "ayah_number": 45,
      "translation_bis": "Sa pagkatinuod, sa wala pa kana, sila nagpatuyang sa kaluho.",
      "footnotes": null
    },
    {
      "ayah_number": 46,
      "translation_bis": "​​Ug sila nagpadayon sa dakong sala (sa pagbutang ug mga kauban sa pagsimba ngadto sa Allah).",
      "footnotes": null
    },
    {
      "ayah_number": 47,
      "translation_bis": "Ug sila naanad sa pag-ingon: \"Sa diha nga kami mamatay ug mahimo na nga abug ug mga bukog, kami ba gayud mabanhaw (gikan sa patay)?\"",
      "footnotes": null
    },
    {
      "ayah_number": 48,
      "translation_bis": "\"Ug mabanhaw ba ang atong mga katigulangan nga namatay una kanato?\"",
      "footnotes": null
    },
    {
      "ayah_number": 49,
      "translation_bis": "Isulti: \"Oo, kadtong mga nauna, ug kadtong naulahi nga mga panahon,\"",
      "footnotes": null
    },
    {
      "ayah_number": 50,
      "translation_bis": "Sa pagkatinuod, sila pagatigumon gayud alang sa tinudlong panagtagbo sa nahibaloan nga Adlaw (ngadto sa Allah lamang).",
      "footnotes": null
    },
    {
      "ayah_number": 51,
      "translation_bis": "Ug sa pagkatinuod kamo, Oh kadtong mga nahisalaag kinsa mga manlilimod (sa Pagkabanhaw ug Paghukom)!",
      "footnotes": null
    },
    {
      "ayah_number": 52,
      "translation_bis": "Kamo mukaon sa nga mga kahoy sa Zaqqum,",
      "footnotes": null
    },
    {
      "ayah_number": 53,
      "translation_bis": "Ug inyong pun-on ang (inyong) mga tiyan niini;",
      "footnotes": null
    },
    {
      "ayah_number": 54,
      "translation_bis": "Ug muinom sa ibabaw niini sa nagbukal nga tubig;",
      "footnotes": null
    },
    {
      "ayah_number": 55,
      "translation_bis": "Ug muinom sama sa pag-inum sa giuhaw nga mga kamelyo.",
      "footnotes": null
    },
    {
      "ayah_number": 56,
      "translation_bis": "Kini mao ang ilang pag-abiabi sa Adlaw sa Pagbalus.",
      "footnotes": null
    },
    {
      "ayah_number": 57,
      "translation_bis": "Kami (maoy) nagbuhat kaninyo, nganong dili man kamo motuo?",
      "footnotes": null
    },
    {
      "ayah_number": 58,
      "translation_bis": "Nakahunahuna ba kamo sa (tawhanong semilya) nga inyong gipagawas?",
      "footnotes": null
    },
    {
      "ayah_number": 59,
      "translation_bis": "Kamo ba ang naglalang niini o Kami (Allāh) ang mga Magbubuhat?",
      "footnotes": null
    },
    {
      "ayah_number": 60,
      "translation_bis": "Kami nagtakda ug kamatayon nganha kaninyo ug Kami dili mabuntog,",
      "footnotes": null
    },
    {
      "ayah_number": 61,
      "translation_bis": "Aron Kami mag-usab sa inyong mga porma ug makabuhat kaninyo (pag-usab) sa (mga porma) nga wala ninyo mahibaloi.",
      "footnotes": null
    },
    {
      "ayah_number": 62,
      "translation_bis": "Ug kamo nahibalo na sa unang porma sa paglalang, nganong dili man kamo makahinumdom?",
      "footnotes": null
    },
    {
      "ayah_number": 63,
      "translation_bis": "Busa nahunahuna ba nimo ang liso nga imong gipugas sa yuta?",
      "footnotes": null
    },
    {
      "ayah_number": 64,
      "translation_bis": "Kamo ba ang nagpatubo niini, o Kami ba (Allah) ang Nagpahinabo sa pagtubo?",
      "footnotes": null
    },
    {
      "ayah_number": 65,
      "translation_bis": "Kon Kami mobuot, Kami sa pagkatinuod makahimo niini ug uga nga balili nga mangadugmok, unya kamo mabilin sa pagkatingala.",
      "footnotes": null
    },
    {
      "ayah_number": 66,
      "translation_bis": "Kamo moingon: \"Sa pagkatinuod Kami gisilotan;",
      "footnotes": null
    },
    {
      "ayah_number": 67,
      "translation_bis": "apan kami gihikawan sa tagana!\"",
      "footnotes": null
    },
    {
      "ayah_number": 68,
      "translation_bis": "Nakakita ba kamo sa tubig nga inyong giinom?",
      "footnotes": null
    },
    {
      "ayah_number": 69,
      "translation_bis": "Kamo ba ang nagpakanaug niini gikan sa mga panganod, o Kami ba (Allāh) ang mga Tigpadala?",
      "footnotes": null
    },
    {
      "ayah_number": 70,
      "translation_bis": "Kon Kami mobuot, Kami makahimo niini nga parat; nganong dili man kamo magpasalamat?",
      "footnotes": null
    },
    {
      "ayah_number": 71,
      "translation_bis": "Nakakita ba kamo sa kalayo nga inyong gihaling?",
      "footnotes": null
    },
    {
      "ayah_number": 72,
      "translation_bis": "Kamo ba ang nagpatubo sa mga kahoy alang niini, o Kami ba ang tigpatubo?",
      "footnotes": null
    },
    {
      "ayah_number": 73,
      "translation_bis": "Kami (Allah) naghimo niini nga usa ka pahinumdom ug usa ka kaayohan alang sa mga magpapanaw (ug alang sa tanan nga mga katawhan).",
      "footnotes": null
    },
    {
      "ayah_number": 74,
      "translation_bis": "Busa pagdayeg pag-ayo ug himayaa ang Ngalan sa (Allah) ang Ginoo, ang Labing Halangdon.",
      "footnotes": null
    },
    {
      "ayah_number": 75,
      "translation_bis": "Ug Ako (Dios) manumpa pinaagi sa pagsalop sa mga bitoon;",
      "footnotes": null
    },
    {
      "ayah_number": 76,
      "translation_bis": "Ug sa pagkatinuod kini usa ka dako nga panumpa, kon kamo nasayud lamang;",
      "footnotes": null
    },
    {
      "ayah_number": 77,
      "translation_bis": "Sa pagkatinuod kini usa ka Pinasidunggan nga Qur'an,",
      "footnotes": null
    },
    {
      "ayah_number": 78,
      "translation_bis": "Sa usa ka napreserbar nga Libro (ang Gipreserbar nga Papan),",
      "footnotes": null
    },
    {
      "ayah_number": 79,
      "translation_bis": "Walay makahikap niini gawas sa mga giputli (ang mga anghel).",
      "footnotes": null
    },
    {
      "ayah_number": 80,
      "translation_bis": "(Kini) usa ka gipakanaog gikan (sa Allāh) ang Nag-inusurang Ginoo sa tanan nga linalang.",
      "footnotes": null
    },
    {
      "ayah_number": 81,
      "translation_bis": "Gihuptan ba ninyo kining (Balaan) nga Pamahayag sa gaan nga pagtamod?",
      "footnotes": null
    },
    {
      "ayah_number": 82,
      "translation_bis": "ug pagbayad balik ang ˹Allah alang sa˺ inyong kadagaya nga inyong ilimod (Kaniya - ang tighatag)",
      "footnotes": null
    },
    {
      "ayah_number": 83,
      "translation_bis": "Nganong dili man sa diha nga kini (ang kalag) mosaka sa tutunlan?",
      "footnotes": null
    },
    {
      "ayah_number": 84,
      "translation_bis": "Ug kamo nianang panahona magtan-aw sa himatyon nga tawo sa imong atubangan,",
      "footnotes": null
    },
    {
      "ayah_number": 85,
      "translation_bis": "Ug (ang Among mga Anghel nga mikuha sa kalag) mas duol niini kay kaninyo, apan kamo dili makakita.",
      "footnotes": null
    },
    {
      "ayah_number": 86,
      "translation_bis": "Busa nganong dili- kon ikaw gawasnon gikan sa pag-ihap[4] -",
      "footnotes": "[4]. laing kahulogan: Busa nganong dili - kon ikaw, ingon sa imong gihunahuna, dili mabanhaw aron sa pagbayad kanimo sa imong mga buhat -"
    },
    {
      "ayah_number": 87,
      "translation_bis": "(Kamo) Magpabalik sa kalag (sa lawas niini), kon kamo matinud-anon?",
      "footnotes": null
    },
    {
      "ayah_number": 88,
      "translation_bis": "Kun siya usa kadtong mga midala sa haduol \"sa Allāh\"[5].",
      "footnotes": "[5]. laing kahulogan: Busa kon ang mga patay usa sa mga nag-una sa maayong mga buhat,"
    },
    {
      "ayah_number": 89,
      "translation_bis": "Nan (alang kaniya ang) kapahulayan ug kadagaya ug ang Tanaman sa Kabulahanan.",
      "footnotes": null
    },
    {
      "ayah_number": 90,
      "translation_bis": "Ug kon siya usa niadtong anaa sa tuo nga kamot,",
      "footnotes": null
    },
    {
      "ayah_number": 91,
      "translation_bis": "Nan (ang mga anghel moingon): 'Ang kalinaw maanaa kaninyo, kay (kamo) gikan niadtong anaa sa tuo nga kamot.",
      "footnotes": null
    },
    {
      "ayah_number": 92,
      "translation_bis": "Apan kon siya taliwala sa mga manlilimod, ang mga nahisalaag,",
      "footnotes": null
    },
    {
      "ayah_number": 93,
      "translation_bis": "Alang kaniya mao sa usa ka gi-abi-abi nga mao ang makasunog nga tubig.",
      "footnotes": null
    },
    {
      "ayah_number": 94,
      "translation_bis": "ug nagdilaab sa kalayo sa Impiyerno.",
      "footnotes": null
    },
    {
      "ayah_number": 95,
      "translation_bis": "Sa pagkatinuod, kini mao ang hingpit nga Kamatuoran uban sa kasigurohan.",
      "footnotes": null
    },
    {
      "ayah_number": 96,
      "translation_bis": "Busa dayega ug himayaa ang Ngalan sa (Allah) ang Ginoo, ang Labing Bantugan.",
      "footnotes": null
    }
  ]
}