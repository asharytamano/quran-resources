{
  "surah_number": 89,
  "ayahs": [
    {
      "ayah_number": 1,
      "translation_tl": "Sumpa man sa madaling-araw,",
      "footnotes": null
    },
    {
      "ayah_number": 2,
      "translation_tl": "sumpa man sa Sampung Gabi [ng Dhulḥijjah],",
      "footnotes": null
    },
    {
      "ayah_number": 3,
      "translation_tl": "sumpa man sa [mga bagay na] tukol at gansal,[1]",
      "footnotes": "[1] tukol: bilang na mahahati sa dalawa nang walang labis, gaya ng mga bilang 2 at 4; gansal: bilang na kapag hinati sa dalawa ay may labis na isa, gaya ng mga bilang 3 at 5."
    },
    {
      "ayah_number": 4,
      "translation_tl": "sumpa man sa gabi kapag naglalakbay ito; [talagang gagantihan nga kayo.]",
      "footnotes": null
    },
    {
      "ayah_number": 5,
      "translation_tl": "Sa gayon kaya ay may panunumpa para sa may pang-unawa?",
      "footnotes": null
    },
    {
      "ayah_number": 6,
      "translation_tl": "Hindi mo ba napag-alaman kung papaano ang ginawa ng Panginoon mo sa [liping] `Ād,",
      "footnotes": null
    },
    {
      "ayah_number": 7,
      "translation_tl": "na [lipi ni] Irām na may mga haligi,",
      "footnotes": null
    },
    {
      "ayah_number": 8,
      "translation_tl": "na hindi nilikha ang tulad ng mga iyon sa mga bayan;",
      "footnotes": null
    },
    {
      "ayah_number": 9,
      "translation_tl": "at sa [liping] Thamūd na pumutol ng mga malaking bato sa lambak;",
      "footnotes": null
    },
    {
      "ayah_number": 10,
      "translation_tl": "at kay Paraon na may mga tulos?",
      "footnotes": null
    },
    {
      "ayah_number": 11,
      "translation_tl": "[Silang lahat ay] ang mga nagmalabis sa mga bayan,",
      "footnotes": null
    },
    {
      "ayah_number": 12,
      "translation_tl": "saka nagparami sila sa mga iyon ng katiwalian,",
      "footnotes": null
    },
    {
      "ayah_number": 13,
      "translation_tl": "kaya nagbuhos sa kanila ang Panginoon mo ng isang hagupit ng pagdurusa.",
      "footnotes": null
    },
    {
      "ayah_number": 14,
      "translation_tl": "Tunay na ang Panginoon mo ay talagang nasa pantambang.",
      "footnotes": null
    },
    {
      "ayah_number": 15,
      "translation_tl": "Kaya hinggil naman sa tao, kapag sumubok dito ang Panginoon nito saka nagparangal Siya rito at nagpaginhawa Siya rito, nagsasabi ito: “Ang Panginoon ko ay nagparangal sa akin.”",
      "footnotes": null
    },
    {
      "ayah_number": 16,
      "translation_tl": "Hinggil naman sa kapag sumubok Siya rito saka naghigpit Siya rito sa panustos dito, nagsasabi ito: “Ang Panginoon ko ay humamak sa akin.”",
      "footnotes": null
    },
    {
      "ayah_number": 17,
      "translation_tl": "Aba’y hindi! Bagkus hindi kayo nagpaparangal sa ulila",
      "footnotes": null
    },
    {
      "ayah_number": 18,
      "translation_tl": "at hindi kayo naghihimukan sa pagpapakain sa dukha.",
      "footnotes": null
    },
    {
      "ayah_number": 19,
      "translation_tl": "Kumakain kayo ng pamana nang pagkaing masidhi.",
      "footnotes": null
    },
    {
      "ayah_number": 20,
      "translation_tl": "Umiibig kayo sa yaman nang pag-ibig na labis.",
      "footnotes": null
    },
    {
      "ayah_number": 21,
      "translation_tl": "Aba’y hindi! Kapag dinurog ang lupa nang durog na durog,",
      "footnotes": null
    },
    {
      "ayah_number": 22,
      "translation_tl": "at dumating ang Panginoon mo at ang mga anghel nang hanay-hanay,",
      "footnotes": null
    },
    {
      "ayah_number": 23,
      "translation_tl": "at ihahatid sa Araw na iyon ang Impiyerno. Sa Araw na iyon ay magsasaalaala ang tao, at paano ukol sa kanya ang paalaala?",
      "footnotes": null
    },
    {
      "ayah_number": 24,
      "translation_tl": "Magsasabi siya: “O kung sana ako ay nagpauna [ng mga gawang maayos] para sa buhay ko [sa Kabilang-buhay].”",
      "footnotes": null
    },
    {
      "ayah_number": 25,
      "translation_tl": "Kaya sa araw na iyon ay walang magpaparusa ng pagdurusang dulot Niya na isa man",
      "footnotes": null
    },
    {
      "ayah_number": 26,
      "translation_tl": "at walang gagapos [sa masama gaya] ng paggapos Niya na isa man.",
      "footnotes": null
    },
    {
      "ayah_number": 27,
      "translation_tl": "[Sasabihan sa mabuti:] “O kaluluwang napapanatag,",
      "footnotes": null
    },
    {
      "ayah_number": 28,
      "translation_tl": "bumalik ka sa Panginoon mo nang nalulugod na kinalulugdan,",
      "footnotes": null
    },
    {
      "ayah_number": 29,
      "translation_tl": "saka pumasok ka sa mga lingkod Ko,",
      "footnotes": null
    },
    {
      "ayah_number": 30,
      "translation_tl": "at pumasok ka sa Paraiso Ko.”",
      "footnotes": null
    }
  ]
}