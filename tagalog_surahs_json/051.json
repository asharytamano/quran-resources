{
  "surah_number": 51,
  "ayahs": [
    {
      "ayah_number": 1,
      "translation_tl": "Sumpa[1] man sa mga [hanging] tagapagpalipad sa pagpapalipad [ng alikabok],",
      "footnotes": "[1] Ang mga panununumpa sa mga bagay na nabanggit sa Qur'an ay panunumpa ni Allāh."
    },
    {
      "ayah_number": 2,
      "translation_tl": "saka sa mga [ulap na] tagapagdala ng lulan [na tubig],",
      "footnotes": null
    },
    {
      "ayah_number": 3,
      "translation_tl": "at sa mga [daong na] tagapaglayag nang magaan,",
      "footnotes": null
    },
    {
      "ayah_number": 4,
      "translation_tl": "saka sa mga [anghel na] tagapagbahagi ng nauukol,",
      "footnotes": null
    },
    {
      "ayah_number": 5,
      "translation_tl": "tunay na ang ipinangangako sa inyo ay talagang tapat,",
      "footnotes": null
    },
    {
      "ayah_number": 6,
      "translation_tl": "at tunay na ang Pagtutumbas ay talagang magaganap!",
      "footnotes": null
    },
    {
      "ayah_number": 7,
      "translation_tl": "Sumpa man sa langit na may mga daanan,",
      "footnotes": null
    },
    {
      "ayah_number": 8,
      "translation_tl": "tunay na kayo ay talagang nasa isang pagsasabing nagkakaiba [tungkol sa Qur’ān na ito].",
      "footnotes": null
    },
    {
      "ayah_number": 9,
      "translation_tl": "Nalilinlang palayo rito [sa Qur’ān] ang sinumang nalinlang.",
      "footnotes": null
    },
    {
      "ayah_number": 10,
      "translation_tl": "Napahamak ang mga palasapantaha,",
      "footnotes": null
    },
    {
      "ayah_number": 11,
      "translation_tl": "na sila sa isang pagkalubog [sa kamangmangan] ay mga nakaliligta.",
      "footnotes": null
    },
    {
      "ayah_number": 12,
      "translation_tl": "Nagtatanong sila: “Kailan ang Araw ng Pagtutumbas?”",
      "footnotes": null
    },
    {
      "ayah_number": 13,
      "translation_tl": "[Ito ay] sa araw na sila sa ibabaw ng Apoy ay sinisilaban.",
      "footnotes": null
    },
    {
      "ayah_number": 14,
      "translation_tl": "Lasapin ninyo ang pagsilab sa inyo; ito ay ang dati ninyong minamadali!",
      "footnotes": null
    },
    {
      "ayah_number": 15,
      "translation_tl": "Tunay na ang mga tagapangilag magkasala ay nasa mga hardin at mga bukal,",
      "footnotes": null
    },
    {
      "ayah_number": 16,
      "translation_tl": "habang mga kumukuha ng anumang ibinigay sa kanila ng Panginoon nila. Tunay na sila dati bago niyon ay mga tagagawa ng maganda.",
      "footnotes": null
    },
    {
      "ayah_number": 17,
      "translation_tl": "Sila dati ay kaunti mula sa gabi ang iniidlip.[2]",
      "footnotes": "[2] dahil palagi sa mga kusang-loob na pagdarasal sa gabi"
    },
    {
      "ayah_number": 18,
      "translation_tl": "Sa mga huling bahagi ng gabi, sila ay humihingi ng tawad [kay Allāh].",
      "footnotes": null
    },
    {
      "ayah_number": 19,
      "translation_tl": "Sa mga yaman nila ay may karapatan para sa nanghihingi at napagkakaitan.[3] [na hindi nanghihingi].",
      "footnotes": "[3] na hindi nanghihingi dahil sa pagkahiya."
    },
    {
      "ayah_number": 20,
      "translation_tl": "Sa lupa ay may mga tanda para sa mga nakatitiyak,",
      "footnotes": null
    },
    {
      "ayah_number": 21,
      "translation_tl": "at sa mga sarili ninyo. Kaya hindi ba kayo nakakikita?",
      "footnotes": null
    },
    {
      "ayah_number": 22,
      "translation_tl": "Sa langit ay ang panustos ninyo at ang ipinangangako sa inyo.",
      "footnotes": null
    },
    {
      "ayah_number": 23,
      "translation_tl": "Kaya sumpa man sa Panginoon ng langit at lupa, tunay na ito ay talagang katotohanan tulad ng [katotohanan na] kayo ay bumibigkas [niyon].",
      "footnotes": null
    },
    {
      "ayah_number": 24,
      "translation_tl": "Dumating kaya sa iyo ang salaysay ng mga panauhin ni Abraham, na mga pinarangalan?",
      "footnotes": null
    },
    {
      "ayah_number": 25,
      "translation_tl": "Noong pumasok sila [na mga anghel] sa kanya saka nagsabi sila ng kapayapaan ay nagsabi naman siya: “Kapayapaan, mga taong di-kilala.”",
      "footnotes": null
    },
    {
      "ayah_number": 26,
      "translation_tl": "Kaya tumalilis siya sa mag-anak niya, saka naghatid ng isang [inihaw na] guyang mataba.",
      "footnotes": null
    },
    {
      "ayah_number": 27,
      "translation_tl": "Kaya naglapit siya nito sa kanila; nagsabi siya: “Hindi ba kayo kakain?”",
      "footnotes": null
    },
    {
      "ayah_number": 28,
      "translation_tl": "Kaya nakadama siya mula sa kanila ng pangangamba. Nagsabi sila: “Huwag kang mangamba.” Nagbalita sila ng nakagagalak sa kanya hinggil sa [pagsilang ni Isaac na] isang batang lalaking maalam.",
      "footnotes": null
    },
    {
      "ayah_number": 29,
      "translation_tl": "Kaya lumapit ang maybahay niya habang nasa paghihiyaw [sa tuwa] saka tinampal nito ang mukha nito [sa pagtataka] at nagsabi: “Matandang babaing baog [ako]!”",
      "footnotes": null
    },
    {
      "ayah_number": 30,
      "translation_tl": "Nagsabi sila: “Gayon nagsabi ng Panginoon mo; tunay na Siya ay ang Marunong, ang Maalam.”",
      "footnotes": null
    },
    {
      "ayah_number": 31,
      "translation_tl": "Nagsabi [si Abraham]: “Kaya ano ang sadya ninyo, O mga isinugo?”",
      "footnotes": null
    },
    {
      "ayah_number": 32,
      "translation_tl": "Nagsabi sila: “Tunay na kami ay isinugo sa mga taong salarin,[4]",
      "footnotes": "[4] na mga tao ni Propeta Lot"
    },
    {
      "ayah_number": 33,
      "translation_tl": "upang magsugo kami sa kanila ng mga batong yari sa luwad,",
      "footnotes": null
    },
    {
      "ayah_number": 34,
      "translation_tl": "tinatakan buhat sa Panginoon mo na para sa mga nagpapakalabis.”",
      "footnotes": null
    },
    {
      "ayah_number": 35,
      "translation_tl": "Kaya nagpalabas Kami ng sinumang dati ay naroon [sa mga lungsod] kabilang sa mga mananampalataya.",
      "footnotes": null
    },
    {
      "ayah_number": 36,
      "translation_tl": "Ngunit wala kaming natagpuan doon maliban sa isang sambahayan ng mga Muslim.[5]",
      "footnotes": "[5] Ibig sabihin: si Propeta Lot at ang dalawang babaing anak niya."
    },
    {
      "ayah_number": 37,
      "translation_tl": "Nag-iwan Kami roon ng isang tanda para sa mga nangangamba sa pagdurusang masakit.",
      "footnotes": null
    },
    {
      "ayah_number": 38,
      "translation_tl": "Kay Moises [ay may tanda] noong nagsugo Kami sa kanya kay Paraon kalakip ng isang katunayang malinaw.",
      "footnotes": null
    },
    {
      "ayah_number": 39,
      "translation_tl": "Ngunit tumalikod siya[6] kasabay ng kampon niya at nagsabi [tungkol kay Moises]: “Manggagaway o baliw.”",
      "footnotes": "[6] Ibig sabihin: si Paraon"
    },
    {
      "ayah_number": 40,
      "translation_tl": "Kaya kinuha Namin siya at ang mga kawal niya saka itinapon Namin sila sa dagat habang siya ay masisisi.",
      "footnotes": null
    },
    {
      "ayah_number": 41,
      "translation_tl": "Sa [liping] `Ād [ay may tanda] noong nagsugo Kami sa kanila ng hanging mapanira.",
      "footnotes": null
    },
    {
      "ayah_number": 42,
      "translation_tl": "Hindi ito nagpapabaya ng anumang bagay na pinuntahan nito malibang ginawa nito iyon gaya ng nalansag.",
      "footnotes": null
    },
    {
      "ayah_number": 43,
      "translation_tl": "Sa [liping] Thamūd [ay may tanda] noong sinabi sa kanila: “Magpakatamasa kayo hanggang sa pansamantala.”",
      "footnotes": null
    },
    {
      "ayah_number": 44,
      "translation_tl": "Ngunit nagpakasutil sila sa utos ng Panginoon nila kaya dumaklot sa kanila ang lintik habang sila ay nakatingin.",
      "footnotes": null
    },
    {
      "ayah_number": 45,
      "translation_tl": "Kaya hindi sila nakakaya ng pagtayo at hindi sila dati mga naiaadya.",
      "footnotes": null
    },
    {
      "ayah_number": 46,
      "translation_tl": "[Nagpahamak Kami] sa mga kababayan ni Noe bago pa niyan; tunay na sila dati ay mga taong suwail.",
      "footnotes": null
    },
    {
      "ayah_number": 47,
      "translation_tl": "Ang langit ay ipinatayo Namin ito sa pamamagitan ng kapangyarihan at tunay na Kami ay talagang tagapagpalawak [nito].",
      "footnotes": null
    },
    {
      "ayah_number": 48,
      "translation_tl": "Ang lupa ay inilatag Namin ito, saka kay inam na tagapaghimlay [Kami].",
      "footnotes": null
    },
    {
      "ayah_number": 49,
      "translation_tl": "Mula sa bawat bagay ay lumikha kami ng magkapares, nang sa gayon kayo ay magsasaalaala [ng kakayahan ni Allāh].",
      "footnotes": null
    },
    {
      "ayah_number": 50,
      "translation_tl": "Kaya tumakas kayo patungo kay Allāh; tunay na ako para sa inyo laban dito ay isang mapagbabalang malinaw.",
      "footnotes": null
    },
    {
      "ayah_number": 51,
      "translation_tl": "Huwag kayong gumawa kasama kay Allāh ng isang diyos na iba pa; tunay na ako para sa inyo laban dito ay isang mapagbabalang malinaw.",
      "footnotes": null
    },
    {
      "ayah_number": 52,
      "translation_tl": "Gayon din, walang pumunta sa mga [tao] bago pa nila na isang sugo [mula kay Allāh] malibang nagsabi sila: “Isang manggagaway o isang sinapian.”",
      "footnotes": null
    },
    {
      "ayah_number": 53,
      "translation_tl": "Nagtagubilinan ba sila hinggil dito? Bagkus sila ay mga taong tagapagmalabis.",
      "footnotes": null
    },
    {
      "ayah_number": 54,
      "translation_tl": "Kaya tumalikod ka palayo sa kanila sapagkat ikaw ay hindi masisisi.[7]",
      "footnotes": "[7] sapagkat naipaabot mo sa kanila ang ipinsugo sa iyo sa kanila"
    },
    {
      "ayah_number": 55,
      "translation_tl": "Magpaalaala ka [nang tuluy-tuloy] sapagkat tunay na ang paalaala ay nagpapakinabang sa mga mananampalataya.",
      "footnotes": null
    },
    {
      "ayah_number": 56,
      "translation_tl": "Hindi Ako lumikha ng jinn at tao kundi upang sumamba sila sa Akin.",
      "footnotes": null
    },
    {
      "ayah_number": 57,
      "translation_tl": "Hindi Ako nagnanais mula sa kanila ng anumang panustos at hindi Ako nagnanais na magpakain sila sa Akin.",
      "footnotes": null
    },
    {
      "ayah_number": 58,
      "translation_tl": "Tunay na si Allāh ay ang Palatustos, ang May Lakas, ang Matibay.",
      "footnotes": null
    },
    {
      "ayah_number": 59,
      "translation_tl": "Saka tunay na ukol sa mga lumabag sa katarungan[8] ay mga pagkakasalang tulad ng mga pagkakasala ng mga [sinaunang] kasamahan nila, kaya huwag silang magmadali sa Akin.",
      "footnotes": "[8] sa mga sarili nila dahil sa pagpapasinungaling kay Propeta Muhammad"
    },
    {
      "ayah_number": 60,
      "translation_tl": "Kaya kapighatian ay ukol sa mga tumangging sumampalataya, mula sa araw nila ipinangangako sa kanila.",
      "footnotes": null
    }
  ]
}