{
  "surah_number": 55,
  "ayahs": [
    {
      "ayah_number": 1,
      "translation_bis": "Ang Labing Madagayaon (Allah),",
      "footnotes": null
    },
    {
      "ayah_number": 2,
      "translation_bis": "gitudloan ang katawhan sa Qur'ān[1].",
      "footnotes": "[1]. Pinaagi sa paghimo niini nga sayon sa pagsag-ulo ug sayon sabton ang mga kahulogan niini."
    },
    {
      "ayah_number": 3,
      "translation_bis": "Naglalang sa tawo,",
      "footnotes": null
    },
    {
      "ayah_number": 4,
      "translation_bis": "Ug nagtudlo kaniya sa pagsulti (nga masabtan)[2].",
      "footnotes": "[2]. Gitudloan niya kon unsaon pagklaro kon unsa ang anaa sa iyang tanlag sa pagsulti ug pagsulat."
    },
    {
      "ayah_number": 5,
      "translation_bis": "Ang adlaw ug bulan, naga-subay sa ilang mga dalan pinaagi sa tukma nga kalkulasyon.",
      "footnotes": null
    },
    {
      "ayah_number": 6,
      "translation_bis": "Ang mga bituon ug ang mga kakahoyan nanag-yukbo 'kang Allāh' sa pagpasakop.",
      "footnotes": null
    },
    {
      "ayah_number": 7,
      "translation_bis": "Ug ang langit, Siya (Allah) nagpataas niini nga habug, ug Iyang gihimo ang balansi (timbang)[3].",
      "footnotes": "[3]. Ang langit iyang gibayaw ibabaw sa yuta ingon sa usa ka atop, Iyang gitukod ang justicia sa ibabaw sa yuta, Ug iyang gisugo sa iyang mga alagad."
    },
    {
      "ayah_number": 8,
      "translation_bis": "Aron dili kamo makalapas sa sukod (balansi)[4].",
      "footnotes": "[4]. Gitukod niya ang hustisya aron dili kamo madaogdaog, O katawhan, ug [aron dili kamo] mahimong magluib sa pagtimbang ug pagsukod."
    },
    {
      "ayah_number": 9,
      "translation_bis": "Ug bantayi ang gibug-aton uban ang katarong (kaangayan), ug ayaw himoa ang sukod nga kulang.",
      "footnotes": null
    },
    {
      "ayah_number": 10,
      "translation_bis": "Ug ang yuta, Iyang gibutang kini alang sa mga buhing binuhat;",
      "footnotes": null
    },
    {
      "ayah_number": 11,
      "translation_bis": "Sa sulod niini anaa ang mga bunga ug mga palma nga adunay mga sudlanan diin gikan ang bunga sa datiles.",
      "footnotes": null
    },
    {
      "ayah_number": 12,
      "translation_bis": "ug mga lugas nga adunay mga panit, ug mga tanum nga humot[5].",
      "footnotes": "[5]. Ania ang mga lugas nga adunay mga uhay sama sa trigo ug sebada ug ania ang mga tanum kansang kahumot imong gihimo nga humot."
    },
    {
      "ayah_number": 13,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 14,
      "translation_bis": "Siya naglalang sa tawo gikan sa yuta, sama mag-kukulon.",
      "footnotes": null
    },
    {
      "ayah_number": 15,
      "translation_bis": "Ug Iyang gibuhat sa mga jaann 'Satan' gikan walay aso nga siga sa kalayo (ug ang mga anghel gikan sa kahayag).",
      "footnotes": null
    },
    {
      "ayah_number": 16,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 17,
      "translation_bis": "(Ang Allah mao) ang Ginoo sa duha ka pagsubang sa adlaw, ug ang Ginoo sa duha ka pagsalop sa adlaw (sa ting-init ug tingtugnaw).",
      "footnotes": null
    },
    {
      "ayah_number": 18,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 19,
      "translation_bis": "Siya (Allah) nagtugot sa duha ka dagat (ang parat nga tubig ug ang presko nga tubig) nga modagayday nga gawasnon (aron) sila manggitagbo.",
      "footnotes": null
    },
    {
      "ayah_number": 20,
      "translation_bis": "(Apan) tali kanila niini adunay usa ka babag diin sila dili magkasagol.",
      "footnotes": null
    },
    {
      "ayah_number": 21,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 22,
      "translation_bis": "Gikan niini nanggawas ang mga perlas (mutya), ug mga korales dagko ug gagmay.",
      "footnotes": null
    },
    {
      "ayah_number": 23,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 24,
      "translation_bis": "Iya ang tanan nga naglutaw nga mga butang, gipataas ibabaw sa dagat sama sa mga taluktok sa bukid.",
      "footnotes": null
    },
    {
      "ayah_number": 25,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 26,
      "translation_bis": "Ang tanan nga ania sa yuta mahanaw[6].",
      "footnotes": "[6]. Bisan kinsa niining kalibutan nakatakdang sa mamatay."
    },
    {
      "ayah_number": 27,
      "translation_bis": "Ang nawong sa (Allah) imong Ginoo nga magapabilin sa kahangturan, nga puno sa himaya, panalangin, ug kadung-ganan.",
      "footnotes": null
    },
    {
      "ayah_number": 28,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 29,
      "translation_bis": "Ang tanan nga anaa sa langit ug sa yuta nanag-pangayo Kaniya alang sa ilang mga panginahanglan; sa tanang higayon Siya (Allah) nagadala ug panghitabo (kalihokan sa tanang linalang).",
      "footnotes": null
    },
    {
      "ayah_number": 30,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 31,
      "translation_bis": "Maga-abot ang takna diha Kami maga-husay kaninyo, Oh, duha ka mga panon (sa katawhan ug Jinn);",
      "footnotes": null
    },
    {
      "ayah_number": 32,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 33,
      "translation_bis": "Oh kamo nga manga panon sa katawohan ug mga jinn, kong kamo makahimo sa paglatas sa mga dapit sa kalangitan ug sa kayutaan, nan latasa ninyo; kamo dili makalatas gawas kon adunay pagtugot (awtoridad) (gikan sa Kanamo - Allāh).",
      "footnotes": null
    },
    {
      "ayah_number": 34,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 35,
      "translation_bis": "Kini ipadala batok kaninyong duha (tawo ug jinn), walay aso nga mga siga sa kalayo ug tinunaw nga tumbaga, ug kamo dili makahimo sa pagpanalipod sa inyong mga kaugalingon.",
      "footnotes": null
    },
    {
      "ayah_number": 36,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 37,
      "translation_bis": "Unya sa diha nga ang langit magisi, ug (kini) mahimong sama sa kolor sa rosas nga pulahon ( dili na ninyo maagwanta ang makalilisang nga mga panghitabo nga mahitabo).",
      "footnotes": null
    },
    {
      "ayah_number": 38,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 39,
      "translation_bis": "Busa niadtong Adlawa walay tawo o jinn nga pangutan-on mahitungod sa iyang sala (tungod nailhan na sila).",
      "footnotes": null
    },
    {
      "ayah_number": 40,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 41,
      "translation_bis": "Ang mga dautan 'makasala' mailhan pinaagi sa ilang mga marka, ug sila pagasakmiton pinaagi sa ilang mga ulohan ug sa ilang mga tiil (ug igatambog ngadto sa Imperno).",
      "footnotes": null
    },
    {
      "ayah_number": 42,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 43,
      "translation_bis": "Mao na kini ang Imperno, nga gilimod sa mga dautan!",
      "footnotes": null
    },
    {
      "ayah_number": 44,
      "translation_bis": "Sila mobalik-balik taliwala niini (sa nagdilaab nga kalayo) ug init nga tubig nga nagabukal[7].",
      "footnotes": "[7]. Nga moputol sa ilang mga tinai."
    },
    {
      "ayah_number": 45,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 46,
      "translation_bis": "​​Alang kaniya kinsa nahadlok sa pagbarug (alang sa pagkwenta) sa atubangan sa iyang Ginoo (Allah, unya mituo ug nagbuhat og maayo -), adunay duha ka tanaman.",
      "footnotes": null
    },
    {
      "ayah_number": 47,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 48,
      "translation_bis": "Nga adunay (nagakaylap) nga mga sanga.",
      "footnotes": null
    },
    {
      "ayah_number": 49,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 50,
      "translation_bis": "Kanilang duha adunay duha ka mga tubod nga nagaagay.",
      "footnotes": null
    },
    {
      "ayah_number": 51,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 52,
      "translation_bis": "Kanilang duha adunay duha ka parisan sa matag bunga.",
      "footnotes": null
    },
    {
      "ayah_number": 53,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 54,
      "translation_bis": "Sila maga-higda sa mga higdaanan, nga ang pangsulod nga mga hapin hinimo sa seda nga borda; ug ang mga bunga sa duha ka tanaman haduol.",
      "footnotes": null
    },
    {
      "ayah_number": 55,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 56,
      "translation_bis": "Alang kanila adunay mga babaye nga nagapugong sa ilang panan-aw sa ilang mga bana; nga walay tawo o jinn nga nakahikap una kanila.",
      "footnotes": null
    },
    {
      "ayah_number": 57,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 58,
      "translation_bis": "Ingon nga sila (sa kaanyag, sama sa) mga rubi ug korales.",
      "footnotes": null
    },
    {
      "ayah_number": 59,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 60,
      "translation_bis": "Ang ganti ba sa maayong buhat bisan unsa gawas sa pinaka - maayong ganti?[8]?",
      "footnotes": "[8]. Walay laing ganti alang kang bisan kinsa nga nagbuhat ug maayo pinaagi sa pagsunod sa iyang Ginoo kay sa pagbuhat ug maayo ni Allāh agig balos ngadto kaniya."
    },
    {
      "ayah_number": 61,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 62,
      "translation_bis": "Ug gawas niining duha ka tanaman, mao ang duha ka (lain pang) mga tanaman:",
      "footnotes": null
    },
    {
      "ayah_number": 63,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 64,
      "translation_bis": "Misanag ang kaberde niining duha.",
      "footnotes": null
    },
    {
      "ayah_number": 65,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 66,
      "translation_bis": "Niining duha ka tanaman adunay duha ka mga busay nga sa kadagaya nanag-agay.",
      "footnotes": null
    },
    {
      "ayah_number": 67,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 68,
      "translation_bis": "Niining duha ka tanaman anaa ang daghang mga prutas ug mga palma ug mga granada.",
      "footnotes": null
    },
    {
      "ayah_number": 69,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 70,
      "translation_bis": "Niini nga mga tanaman adunay nga labing maanyag ug putli nga mga babaye.",
      "footnotes": null
    },
    {
      "ayah_number": 71,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 72,
      "translation_bis": "Mga putli (uban sa matahom nga mga mata) nga limitado sa ilang mga hatods nga puluy-anan.",
      "footnotes": null
    },
    {
      "ayah_number": 73,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 74,
      "translation_bis": "Walay tawo o jinn nga nakahikap una kanila.",
      "footnotes": null
    },
    {
      "ayah_number": 75,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 76,
      "translation_bis": "Nagsandig sa berdeng mga unlan ug nindot nga mga karpet.",
      "footnotes": null
    },
    {
      "ayah_number": 77,
      "translation_bis": "Nan hain man sa mga panalangin sa (Allah) nga inyong Ginoo ang inyong ilimod (O jinn ug katawhan)?",
      "footnotes": null
    },
    {
      "ayah_number": 78,
      "translation_bis": "Bulahan ang Ngalan sa (Allah) imong Ginoo, nga nanag-iya sa tanang Kahalangdon, Pasidungog, ug Grasya.",
      "footnotes": null
    }
  ]
}