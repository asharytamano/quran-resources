{
  "surah_number": 79,
  "ayahs": [
    {
      "ayah_number": 1,
      "translation_tl": "Sumpa man sa mga [anghel na] nag-aalis[1] sa isang paghatak [na marahas],",
      "footnotes": "[1] ng kaluluwa ng tagatangging sumampalataya"
    },
    {
      "ayah_number": 2,
      "translation_tl": "sumpa man sa mga [anghel na] humahablot[2] sa isang paghunos [malumanay],",
      "footnotes": "[2] ng kaluluwa ng mananampalataya"
    },
    {
      "ayah_number": 3,
      "translation_tl": "sumpa man sa mga [anghel na] lumalangoy sa isang paglangoy,[3]",
      "footnotes": "[3] mula sa langit papunta sa lupa"
    },
    {
      "ayah_number": 4,
      "translation_tl": "saka sa mga [anghel na] nag-uunahan sa isang pag-uunahan [sa pagtalima],",
      "footnotes": null
    },
    {
      "ayah_number": 5,
      "translation_tl": "saka sa mga [anghel na] nagpapatupad ng utos,",
      "footnotes": null
    },
    {
      "ayah_number": 6,
      "translation_tl": "sa araw na yayanig ang tagayanig,[4]",
      "footnotes": "[4] sa unang pag-ihip sa tambuli"
    },
    {
      "ayah_number": 7,
      "translation_tl": "at susunod dito ang kasunod [na pag-ihip sa tambuli].[5]",
      "footnotes": "[5] na pag-ihip sa tambuli"
    },
    {
      "ayah_number": 8,
      "translation_tl": "May mga puso sa araw na iyon na kakabug-kabog.",
      "footnotes": null
    },
    {
      "ayah_number": 9,
      "translation_tl": "Ang mga paningin ng mga ito ay nagpapakumbaba.",
      "footnotes": null
    },
    {
      "ayah_number": 10,
      "translation_tl": "Nagsasabi sila [sa Mundo]: “Tunay bang kami ay talagang mga pababalikin sa dating kalagayan?",
      "footnotes": null
    },
    {
      "ayah_number": 11,
      "translation_tl": "Kapag ba kami ay naging mga butong nabukbok?”",
      "footnotes": null
    },
    {
      "ayah_number": 12,
      "translation_tl": "Magsasabi sila: “Iyon samakatuwid ay isang pagbalik na lugi.”",
      "footnotes": null
    },
    {
      "ayah_number": 13,
      "translation_tl": "Ngunit ito[6] ay nag-iisang bulyaw lamang,",
      "footnotes": "[6] ang ikalawang pag-ihip sa tambuli sa pagkabuhay"
    },
    {
      "ayah_number": 14,
      "translation_tl": "saka biglang sila ay [buhay] sa balat ng lupa.",
      "footnotes": null
    },
    {
      "ayah_number": 15,
      "translation_tl": "Nakarating kaya sa iyo ang sanaysay kay Moises?",
      "footnotes": null
    },
    {
      "ayah_number": 16,
      "translation_tl": "Noong nanawagan sa kanya ang Panginoon niya sa pinabanal na lambak ng Ṭuwā:",
      "footnotes": null
    },
    {
      "ayah_number": 17,
      "translation_tl": "“Pumunta ka kay Paraon – tunay na siya ay nagmalabis –",
      "footnotes": null
    },
    {
      "ayah_number": 18,
      "translation_tl": "saka magsabi ka: Ukol kaya sa iyo na magpakabusilak ka",
      "footnotes": null
    },
    {
      "ayah_number": 19,
      "translation_tl": "at magpatnubay ako sa iyo tungo sa Panginoon mo para matakot ka [sa Kanya]?”",
      "footnotes": null
    },
    {
      "ayah_number": 20,
      "translation_tl": "Kaya ipinakita niya[7] rito ang tandang pinakamalaki[8] [na himala ng tungkod at puting kamay],",
      "footnotes": "[7] si Moises\n[8] na himala ng tungkod at putting kamay"
    },
    {
      "ayah_number": 21,
      "translation_tl": "ngunit nagpasinungaling ito[9] at sumuway ito.",
      "footnotes": "[9] si Paraon"
    },
    {
      "ayah_number": 22,
      "translation_tl": "Pagkatapos tumalikod ito na nagpupunyagi [laban kay Moises].",
      "footnotes": null
    },
    {
      "ayah_number": 23,
      "translation_tl": "Kaya kumalap ito [ng mga kawal] saka nanawagan",
      "footnotes": null
    },
    {
      "ayah_number": 24,
      "translation_tl": "saka nagsabi: “Ako ay ang panginoon ninyong pinakamataas.”",
      "footnotes": null
    },
    {
      "ayah_number": 25,
      "translation_tl": "Kaya nagpataw rito si Allāh ng parusang panghalimbawa[10] sa Kabilang-buhay at Unang-buhay.",
      "footnotes": "[10] sa pamamagitan ng pagkalunod sa Mundo at pagpasok sa pinakamatinding pagdurusa sa Kabilang-buhay."
    },
    {
      "ayah_number": 26,
      "translation_tl": "Tunay na sa gayon ay talagang may maisasaalang-alang para sa sinumang natatakot [kay Allāh].",
      "footnotes": null
    },
    {
      "ayah_number": 27,
      "translation_tl": "Kayo ba ay higit na matindi sa pagkakalikha o ang langit, na ipinatayo Niya?",
      "footnotes": null
    },
    {
      "ayah_number": 28,
      "translation_tl": "Nag-angat Siya ng tuktok nito at humubog Siya nito.",
      "footnotes": null
    },
    {
      "ayah_number": 29,
      "translation_tl": "Nagpakulimlim Siya ng gabi nito at nagpalabas Siya ng kaliwanagan nito.",
      "footnotes": null
    },
    {
      "ayah_number": 30,
      "translation_tl": "Sa lupa, matapos niyon, ay naglagak Siya nito.",
      "footnotes": null
    },
    {
      "ayah_number": 31,
      "translation_tl": "Nagpalabas Siya mula rito ng tubig nito at pastulan nito.",
      "footnotes": null
    },
    {
      "ayah_number": 32,
      "translation_tl": "Sa mga bundok ay nag-angkla,",
      "footnotes": null
    },
    {
      "ayah_number": 33,
      "translation_tl": "bilang natatamasa para sa inyo at para sa mga hayupan ninyo.",
      "footnotes": null
    },
    {
      "ayah_number": 34,
      "translation_tl": "Ngunit kapag dumating ang Tagapag-umapaw na Pinakamalaki –",
      "footnotes": null
    },
    {
      "ayah_number": 35,
      "translation_tl": "sa Araw na magsasaalaala ang tao sa pinagpunyagian niya [na mabuti o masama]",
      "footnotes": null
    },
    {
      "ayah_number": 36,
      "translation_tl": "at itatanghal ang Impiyerno para sa sinumang makakikita –",
      "footnotes": null
    },
    {
      "ayah_number": 37,
      "translation_tl": "hinggil sa sinumang nagmalabis",
      "footnotes": null
    },
    {
      "ayah_number": 38,
      "translation_tl": "at nagtangi sa buhay na pangmundo,",
      "footnotes": null
    },
    {
      "ayah_number": 39,
      "translation_tl": "tunay na ang Impiyerno ay ang kanlungan;",
      "footnotes": null
    },
    {
      "ayah_number": 40,
      "translation_tl": "hinggil sa sinumang nangamba sa pagtayo sa [harap ng] Panginoon niya at sumaway sa sarili laban sa pithaya,",
      "footnotes": null
    },
    {
      "ayah_number": 41,
      "translation_tl": "tunay na ang Paraiso ay ang kanlungan.",
      "footnotes": null
    },
    {
      "ayah_number": 42,
      "translation_tl": "Nagtatanong sila sa iyo tungkol sa Huling Sandali kung kailan ang pagdaong niyon?",
      "footnotes": null
    },
    {
      "ayah_number": 43,
      "translation_tl": "Nasa ano ka para bumanggit niyon?",
      "footnotes": null
    },
    {
      "ayah_number": 44,
      "translation_tl": "Tungo sa Panginoon mo ang pagwawakasan [ng kaalaman] niyon.",
      "footnotes": null
    },
    {
      "ayah_number": 45,
      "translation_tl": "Ikaw ay isang tagapagbabala lamang ng sinumang natatakot doon.",
      "footnotes": null
    },
    {
      "ayah_number": 46,
      "translation_tl": "Para bang sila, sa Araw na makikita nila iyon, ay hindi namalagi [sa Mundo] maliban sa isang hapon o isang umaga nito.",
      "footnotes": null
    }
  ]
}