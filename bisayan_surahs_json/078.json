{
  "surah_number": 78,
  "ayahs": [
    {
      "ayah_number": 1,
      "translation_bis": "Mahitungod sa unsay ilang (mga pagano ug manlilimod) gipangutana sa usag-usa?",
      "footnotes": null
    },
    {
      "ayah_number": 2,
      "translation_bis": "Mahitungod sa Dakong Balita[1]?",
      "footnotes": "[1]. Ang Adlaw sa Pagkabanhaw ug Paghukom ug ang Qur’an."
    },
    {
      "ayah_number": 3,
      "translation_bis": "Nga sila magkalahi (o wala magkasinabot)?",
      "footnotes": null
    },
    {
      "ayah_number": 4,
      "translation_bis": "Apan dili! Sa dili madugay sila mahibalo,",
      "footnotes": null
    },
    {
      "ayah_number": 5,
      "translation_bis": "Pag-usab dili, sa dili madugay sila mahibalo[2].",
      "footnotes": "[2]. Nga ang Adlaw sa Pagkabanhaw ug Paghukom mao tinuod."
    },
    {
      "ayah_number": 6,
      "translation_bis": "Wala ba Kami nagbuhat sa yuta ingon nga patag nga dapit pahulayanan alang kaninyo?",
      "footnotes": null
    },
    {
      "ayah_number": 7,
      "translation_bis": "Ug ang mga bukid ingon nga mga haligi ug sa mga istaka (dinha)?",
      "footnotes": null
    },
    {
      "ayah_number": 8,
      "translation_bis": "Ug naglalang kaninyo nga managkapares,",
      "footnotes": null
    },
    {
      "ayah_number": 9,
      "translation_bis": "Ug gihimo ang imong pagkatulog alang sa \npagpahulay,",
      "footnotes": null
    },
    {
      "ayah_number": 10,
      "translation_bis": "Ug gihimo ang gabii ingon ka usa tabon (pinaagi sa kangitngit niini),",
      "footnotes": null
    },
    {
      "ayah_number": 11,
      "translation_bis": "Ug gihimo ang adlaw alang sa panginabuhian.",
      "footnotes": null
    },
    {
      "ayah_number": 12,
      "translation_bis": "Ug nagtukod sa ibabaw nimo ug pito ka kusgan 'langit' usa ibabaw sa usa?",
      "footnotes": null
    },
    {
      "ayah_number": 13,
      "translation_bis": "Among gihimo 'ang adlaw' nagsiga nga lampara,",
      "footnotes": null
    },
    {
      "ayah_number": 14,
      "translation_bis": "Ug nagpadala gikan sa mga panganod tubig nga nagabu’bo nga abunda,",
      "footnotes": null
    },
    {
      "ayah_number": 15,
      "translation_bis": "Aron Kami makapabunga pinaagi niini ug mga lugas ug lain-laing mga tanom,",
      "footnotes": null
    },
    {
      "ayah_number": 16,
      "translation_bis": "Ug mga tanaman nga baga ug labong.",
      "footnotes": null
    },
    {
      "ayah_number": 17,
      "translation_bis": "Ang Adlaw sa Paghukom usa ka tinudlong panahon;",
      "footnotes": null
    },
    {
      "ayah_number": 18,
      "translation_bis": "Ang adlaw diin pagahuypan ang trompeta, ug unya kamo mangabot nga pinundok-pundok.",
      "footnotes": null
    },
    {
      "ayah_number": 19,
      "translation_bis": "Ug ang langit maabli aron kini mahimong mga ganghaan.",
      "footnotes": null
    },
    {
      "ayah_number": 20,
      "translation_bis": "Ug ang mga bukid mapadpad, busa sila mahimong ingon mirage.",
      "footnotes": null
    },
    {
      "ayah_number": 21,
      "translation_bis": "Sa pagkatinuod ang Impiyerno mahimong usa ka pagbanhig,",
      "footnotes": null
    },
    {
      "ayah_number": 22,
      "translation_bis": "Alang sa mga malinapason 'kini' maoy dapit nga padulngan.",
      "footnotes": null
    },
    {
      "ayah_number": 23,
      "translation_bis": "nga magpabilin didto sa mga panahon ug mga yugto nga walay kataposan.",
      "footnotes": null
    },
    {
      "ayah_number": 24,
      "translation_bis": "Walay bisan unsa nga bugnaw ang ilang matilawan niini, ni bisan unsa nga ilimnon,",
      "footnotes": null
    },
    {
      "ayah_number": 25,
      "translation_bis": "Gawas sa nag-bukal nga tubig ug (nana sa mga samad),",
      "footnotes": null
    },
    {
      "ayah_number": 26,
      "translation_bis": "Usa ka balus nga angay (sa ilang mga dautang buhat).",
      "footnotes": null
    },
    {
      "ayah_number": 27,
      "translation_bis": "Sa pagkatinuod sila wala magdahum sa pag-ihap ug Paghukom,",
      "footnotes": null
    },
    {
      "ayah_number": 28,
      "translation_bis": "Ug ilang gilimod ang Among mga pagpadayag (ang Qur’an) sa hingpit nga paglimod.",
      "footnotes": null
    },
    {
      "ayah_number": 29,
      "translation_bis": "Apan ang tanang manga butang\nAmo nga gisulat ug gitipigan sa usa ka\ntalaan,",
      "footnotes": null
    },
    {
      "ayah_number": 30,
      "translation_bis": "Busa tilawi 'ang silot'! Kay Kami dili magdugang kaninyo ug bisan unsa gawas sa Silot.",
      "footnotes": null
    },
    {
      "ayah_number": 31,
      "translation_bis": "Sa pagkatinuod alang sa mga matarung ang pagkab-ot (sa Paraiso),",
      "footnotes": null
    },
    {
      "ayah_number": 32,
      "translation_bis": "Mga tanaman ug mga ubasan,",
      "footnotes": null
    },
    {
      "ayah_number": 33,
      "translation_bis": "Ug maanyag nga mga dalaga, uban sa kaulay niini ug sa pagkabatan-on, nga managsama ug edad,",
      "footnotes": null
    },
    {
      "ayah_number": 34,
      "translation_bis": "Ug usa ka kopa nga puno (sa lunsay nga bino).",
      "footnotes": null
    },
    {
      "ayah_number": 35,
      "translation_bis": "Sila dili makadungog sa sulod niini (sa Paraiso) ug bisan unsa nga walay kapuslanan nga mga pulong o bakak.",
      "footnotes": null
    },
    {
      "ayah_number": 36,
      "translation_bis": "Usa ka Ganti gikan sa imong Ginoo (Allah), usa ka Gasa, nga igo na,",
      "footnotes": null
    },
    {
      "ayah_number": 37,
      "translation_bis": "Ang Ginoo sa mga langit ug sa yuta ug sa unsay anaa sa taliwala kanila, ang Labing Madagayaon (Allah), walay usa nga adunay gahum sa pagpakigsulti ngadto Kaniya (sa Adlaw sa Paghukom gawas nga human sa Iyang Pagtugot).",
      "footnotes": null
    },
    {
      "ayah_number": 38,
      "translation_bis": "Ang Adlaw diin ang nga espiritu (Gabriel) ug ang mga anghel magatindog nga mga nanaglaray; sila dili mosulti gawas sa usa nga gitugotan sa (Allah) ang Labing Madagayaon, ug mosulti sa kamatuoran.",
      "footnotes": null
    },
    {
      "ayah_number": 39,
      "translation_bis": "Mao kana ang dili kalikayan nga adlaw; busa bisan kinsa nga magkagusto, tugoti siya nga mosubay sa (matarong) nga Dalan (Islam) nga padulong ngadto sa iyang (tinuod nga) Ginoo (Allah).",
      "footnotes": null
    },
    {
      "ayah_number": 40,
      "translation_bis": "Kami nagpasidaan kaninyo mahitungod sa usa ka haduol nga pagsakit, ang Adlaw sa diha nga ang tawo makakita kon unsa ang (maayo o dautan nga mga buhat) gibuhat sa iyang duha ka mga kamot, ug ang manlilimod moingon: ‘Alaot ako, hinaut ako nahimo nalang ug abog!’",
      "footnotes": null
    }
  ]
}