{
  "surah_number": 67,
  "ayahs": [
    {
      "ayah_number": 1,
      "translation_tl": "Napakamapagpala ang nasa kamay Niya ang paghahari, at Siya sa bawat bagay ay May-kakayahan,",
      "footnotes": null
    },
    {
      "ayah_number": 2,
      "translation_tl": "na lumikha ng kamatayan at buhay upang sumubok Siya sa inyo kung alin sa inyo ang pinakamaganda sa gawa. Siya ay ang Makapangyarihan, ang Mapagpatawad,",
      "footnotes": null
    },
    {
      "ayah_number": 3,
      "translation_tl": "na lumikha ng pitong langit na nagkakatakluban. Hindi ka nakakikita sa pagkakalikha ng Napakamaawain ng anumang pagtataliwasan. Kaya magpapabalik ka ng pagtingin [sa langit], nakakikita ka kaya ng anumang mga bitak?",
      "footnotes": null
    },
    {
      "ayah_number": 4,
      "translation_tl": "Pagkatapos magpapabalik ka ng paningin nang pault-ulit, babalik sa iyo ang paningin mo na hamak samantalang ito ay pagal.",
      "footnotes": null
    },
    {
      "ayah_number": 5,
      "translation_tl": "Talaga ngang gumayak Kami sa langit na pinakamababa[1] ng mga lampara at gumawa Kami sa mga iyon na mga pambato sa mga demonyo. Naglaan Kami para sa kanila ng pagdurusa sa Liyab.",
      "footnotes": "[1] Ibig sabihin: langit na pinakamalapit sa Daigdig."
    },
    {
      "ayah_number": 6,
      "translation_tl": "Ukol sa mga tumangging sumampalataya sa Panginoon nila ang pagdurusa sa Impiyerno. Kay saklap ang kahahantungan!",
      "footnotes": null
    },
    {
      "ayah_number": 7,
      "translation_tl": "Kapag itinapon sila roon ay makaririnig sila ng isang singhal habang iyon ay kumukulo.",
      "footnotes": null
    },
    {
      "ayah_number": 8,
      "translation_tl": "Halos nagkakapira-piraso iyon sa ngitngit. Tuwing nakapagtapon doon ng isang pulutong ay magtatanong sa kanila ang mga tagatanod niyon: “Wala bang pumunta sa inyo na isang mapagbabala [na isang sugo mula kay Allāh]?”",
      "footnotes": null
    },
    {
      "ayah_number": 9,
      "translation_tl": "Magsasabi sila: “Oo, may pumunta nga sa amin na isang mapagbabala ngunit nagpasinungaling kami at nagsabi kami: Hindi nagbaba si Allāh ng anuman [mula sa Kapahayagan]; walang iba kayo kundi nasa isang pagkaligaw na malaki.”",
      "footnotes": null
    },
    {
      "ayah_number": 10,
      "translation_tl": "Magsasabi sila: “Kung sakaling kami dati ay dumidinig[2] o nakapag-uunawa, hindi sana kami naging mga maninirahan sa Liyab!”",
      "footnotes": "[2] nang pagdinig na mapakikinabangan"
    },
    {
      "ayah_number": 11,
      "translation_tl": "Kaya aamin sila ng pagkakasala nila, kaya pagkalayu-layo [sa kabutihan] ay ukol sa mga maninirahan sa Liyab!",
      "footnotes": null
    },
    {
      "ayah_number": 12,
      "translation_tl": "Tunay na ang mga natatakot sa Panginoon nila nang nakalingid, ukol sa kanila ay isang kapatawaran at isang pabuyang malaki.",
      "footnotes": null
    },
    {
      "ayah_number": 13,
      "translation_tl": "Maglihim kayo ng sinabi ninyo o maghayag kayo nito, tunay na Siya ay Maalam sa nilalaman ng mga dibdib.",
      "footnotes": null
    },
    {
      "ayah_number": 14,
      "translation_tl": "Hindi ba nakaaalam ang lumikha [ng lahat] samantalang Siya ay ang Mapagtalos,[3] ang Mapagbatid?",
      "footnotes": "[3] O ang Mabait."
    },
    {
      "ayah_number": 15,
      "translation_tl": "Siya ay ang gumawa para sa inyo ng lupa na [maging] maamo, kaya maglakad kayo sa mga dako nito at kumain kayo mula sa panustos Niya. Tungo sa Kanya ang pagkabuhay.",
      "footnotes": null
    },
    {
      "ayah_number": 16,
      "translation_tl": "Natiwasay ba kayo sa Kanya na nasa langit na magpalamon Siya sa inyo sa lupa saka biglang ito ay nayayanig?",
      "footnotes": null
    },
    {
      "ayah_number": 17,
      "translation_tl": "O natiwasay kayo sa Kanya na nasa langit na magsugo Siya sa inyo ng isang unos ng mga bato, kaya makaaalam kayo kung papaano [katindi] ang babala Ko?",
      "footnotes": null
    },
    {
      "ayah_number": 18,
      "translation_tl": "Talaga ngang nagpasinungaling ang mga bago pa nila, kaya papaano naging [kakila-kilabot] ang pagtutol Ko?",
      "footnotes": null
    },
    {
      "ayah_number": 19,
      "translation_tl": "Hindi ba sila nakakita sa mga ibon sa ibabaw nila habang mga nakabuka [ang mga pakpak] at nagtitiklop [ng mga pakpak]? Walang pumipigil sa mga iyon kundi [si Allāh,] ang Napakamaawain. Tunay na Siya sa bawat bagay ay Nakakikita.",
      "footnotes": null
    },
    {
      "ayah_number": 20,
      "translation_tl": "O sino itong isang hukbo para sa inyo na mag-aadya sa inyo bukod pa sa Napakamaawain [na si Allāh]? Walang iba ang mga tagatangging sumampalataya kundi nasa isang pagkalinlang.",
      "footnotes": null
    },
    {
      "ayah_number": 21,
      "translation_tl": "O sino itong magtutustos sa inyo kung pumigil Siya sa panustos Niya? Bagkus nagmatigas sila [na mga tagatangging sumampalataya] sa isang pagpapakasutil [nila] at isang pagkaayaw [sa katotohanan].",
      "footnotes": null
    },
    {
      "ayah_number": 22,
      "translation_tl": "Kaya ang naglalakad ba habang nakasubsob sa mukha niya ay higit na napatnubayan o ang naglalakad habang nakatindig sa isang landasing tuwid?",
      "footnotes": null
    },
    {
      "ayah_number": 23,
      "translation_tl": "Sabihin mo: “Siya ay ang nagpaluwal sa inyo at gumawa para sa inyo ng pandinig, mga paningin, at mga puso. Kaunti ang pinasasalamatan ninyo!”",
      "footnotes": null
    },
    {
      "ayah_number": 24,
      "translation_tl": "Sabihin mo: “Siya ay ang lumalang sa inyo[4] sa lupa at tungo sa Kanya kakalapin kayo [para sa pagtutuos].”",
      "footnotes": "[4] O lumikha sa inyo."
    },
    {
      "ayah_number": 25,
      "translation_tl": "Magsasabi sila: “Kailan ang pangakong ito [ng pagkabuhay] kung kayo ay mga tapat?”",
      "footnotes": null
    },
    {
      "ayah_number": 26,
      "translation_tl": "Sabihin mo: “Ang kaalaman ay nasa ganang kay Allāh lamang at ako ay isang mapagbabalang malinaw lamang.”",
      "footnotes": null
    },
    {
      "ayah_number": 27,
      "translation_tl": "Ngunit kapag nakakita sila nito sa kalapitan ay sasagwa ang mga mukha ng mga tumangging sumampalataya at sasabihin: “Ito ang dati ninyong pinananawagan.”",
      "footnotes": null
    },
    {
      "ayah_number": 28,
      "translation_tl": "Sabihin mo: “Nagsaalang-alang ba kayo kung nagpahamak sa akin si Allāh at sa sinumang kasama sa akin o naawa Siya sa amin, sino ang kakalinga sa mga tagatangging sumampalataya laban sa isang pagdurusang masakit?”",
      "footnotes": null
    },
    {
      "ayah_number": 29,
      "translation_tl": "Sabihin mo: “Siya ay ang Napakamaawain; sumampalataya kami sa Kanya at sa Kanya kami nanalig. Kaya makaaalam kayo kung sino ang nasa isang pagkaligaw na malinaw.”",
      "footnotes": null
    },
    {
      "ayah_number": 30,
      "translation_tl": "Sabihin mo: “Nagsaalang-alang ba kayo kung ang tubig ninyo ay naging lubog, sino [bukod kay Allāh] ang magdadala sa inyo ng isang tubig na umaagos?”",
      "footnotes": null
    }
  ]
}