{
  "surah_number": 29,
  "ayahs": [
    {
      "ayah_number": 1,
      "translation_tl": "Alif. Lām. Mīm.[1]",
      "footnotes": "[1] Ang Qur’ān ay nasa wikang Arabe na binubuo ng mga titiks Arabe gaya ng mga ito subalit walang isa mang nakagawa ng kahit pinkamaiikling kabanata ng mahimalang kababalaghan ng Qur’ān."
    },
    {
      "ayah_number": 2,
      "translation_tl": "Nag-akala ba ang mga tao na iiwan sila na magsabi: “Sumampalataya kami,” habang sila ay hindi sinusubok [sa sinabi nila]?",
      "footnotes": null
    },
    {
      "ayah_number": 3,
      "translation_tl": "Talaga ngang sumubok sa mga bago pa nila kaya talagang nakaaalam nga si Allāh sa mga nagpakatapat at talagang nakaaalam nga Siya sa mga sinungaling.",
      "footnotes": null
    },
    {
      "ayah_number": 4,
      "translation_tl": "O nag-akala ba ang mga gumagawa ng mga masagwang gawa [ng pagsuway] na makauna sila sa Amin?[2] Kay sagwa ang inihahatol nila!",
      "footnotes": "[2] na makatakas sila sa patusa."
    },
    {
      "ayah_number": 5,
      "translation_tl": "Ang sinumang naging nag-aasam ng pakikipagkita kay Allāh, tunay na ang taning ni Allāh ay talagang darating. Siya ay ang Madinigin, ang Maalam.",
      "footnotes": null
    },
    {
      "ayah_number": 6,
      "translation_tl": "Ang sinumang nakibaka[3] ay nakibaka lamang para sa sarili niya. Tunay na si Allāh ay talagang Walang-pangangailangan sa mga nilalang.",
      "footnotes": "[3] alang-alang kay Allāh at laban sa sarili para dalhin ito sa pagtalima"
    },
    {
      "ayah_number": 7,
      "translation_tl": "Ang mga sumampalataya at gumawa ng mga maayos ay talagang magtatakip-sala nga Kami sa kanila sa mga masagwang gawa nila at talagang gaganti nga Kami sa kanila ayon sa pinakamaganda sa dati nilang ginagawa.",
      "footnotes": null
    },
    {
      "ayah_number": 8,
      "translation_tl": "Nagtagubilin Kami sa tao hinggil sa mga magulang ng isang kagandahan. Kung nagpunyagi silang dalawa sa iyo upang magtambal ka sa Akin ng anumang wala kang kaalaman hinggil doon ay huwag kang tumalima sa kanilang dalawa. Sa Akin ang babalikan ninyo saka magbabalita Ako sa inyo hinggil sa anumang dati ninyong ginagawa.",
      "footnotes": null
    },
    {
      "ayah_number": 9,
      "translation_tl": "Ang mga sumampalataya at gumawa ng mga maayos ay talagang magpapapasok nga Kami sa kanila sa gitna ng mga maayos.",
      "footnotes": null
    },
    {
      "ayah_number": 10,
      "translation_tl": "Mayroon sa mga tao na nagsasabi: “Sumampalataya kami kay Allāh,” ngunit kapag sinaktan dahil kay Allāh ay nagtuturing sa pagsubok ng mga tao na gaya ng pagdurusang dulot ni Allāh. Talagang kung may dumating na isang pag-aadya mula sa Panginoon mo ay talagang magsasabi nga sila: “Tunay na kami ay kasama sa inyo.” Hindi ba si Allāh ay higit na maalam sa anumang nasa mga dibdib ng mga nilalang?",
      "footnotes": null
    },
    {
      "ayah_number": 11,
      "translation_tl": "Talagang nakaaalam nga si Allāh sa mga sumampalataya at talagang nakaaalam nga Siya sa mga mapagpaimbabaw.",
      "footnotes": null
    },
    {
      "ayah_number": 12,
      "translation_tl": "Nagsabi ang mga tumangging sumampalataya sa mga sumampalataya [kay Allāh lamang]: “Sundin ninyo ang landasin namin at pasanin namin ang [kahihinatnan ng] mga kamalian ninyo.” Hindi sila mga magpapasan mula sa mga kamalian ng mga iyon ng anuman. Tunay na sila ay talagang mga sinungaling.",
      "footnotes": null
    },
    {
      "ayah_number": 13,
      "translation_tl": "Talagang magpapasan nga sila ng mga pabigat nila at mga pabigat [ng iba][4] kasama sa mga pabigat nila. Talagang tatanungin nga sila sa Araw ng Pagbangon tungkol sa anumang dati nilang ginagawa-gawa.",
      "footnotes": "[4] na iniligaw nila bagamat hindi ito makababawas sa pabigat ng mga ito sa anumang paraan."
    },
    {
      "ayah_number": 14,
      "translation_tl": "Talaga ngang nagsugo Kami kay Noe sa mga tao niya, kaya nanatili siya sa kanila ng isang libong taon maliban sa limampung taon, saka dumaklot sa kanila ang gunaw habang sila ay mga tagalabag sa katarungan.[5]",
      "footnotes": "[5] dahilan sa kawalang-pananampalataya nila kay Allāh at pagpapasinungaling nila sa mga sugo Niya."
    },
    {
      "ayah_number": 15,
      "translation_tl": "Ngunit pinaligtas Namin siya at ang mga sakay ng daong. Gumawa Kami nito bilang tanda para sa mga nilalang.",
      "footnotes": null
    },
    {
      "ayah_number": 16,
      "translation_tl": "[Banggitin] si Abraham noong nagsabi siya sa mga kababayan niya: “Sumamba kayo kay Allāh at mangilag kayong magkasala sa Kanya; iyon ay higit na mabuti para sa inyo kung kayo ay naging nakaaalam.",
      "footnotes": null
    },
    {
      "ayah_number": 17,
      "translation_tl": "Sumasamba lamang kayo bukod pa kay Allāh sa mga diyus-diyusan at lumilikha kayo ng isang panlilinlang. Tunay na ang mga sinasamba ninyo bukod pa kay Allāh ay hindi nakapagdudulot para sa inyo ng panustos. Kaya maghangad kayo sa ganang kay Allāh ng panustos, sumamba kayo sa Kanya, at magpasalamat kayo sa Kanya. Tungo sa Kanya pababalikin kayo.”",
      "footnotes": null
    },
    {
      "ayah_number": 18,
      "translation_tl": "Kung magpapasinungaling kayo,[6] may nagpasinungaling nga na mga kalipunan [sa mga propeta nila] bago pa ninyo. Walang kailangan sa Sugo kundi ang pagpapaabot na malinaw [ng mensahe ni Allāh].",
      "footnotes": "[6] kay Muḥammad, ang Propeta ni Allāh"
    },
    {
      "ayah_number": 19,
      "translation_tl": "Hindi ba nila napag-alaman kung papaanong nagpapasimula si Allāh sa paglikha, pagkatapos nagpapanumbalik Siya nito? Tunay na iyon, kay Allāh, ay madali.",
      "footnotes": null
    },
    {
      "ayah_number": 20,
      "translation_tl": "Sabihin mo: “Humayo kayo sa lupain saka tumingin kayo kung papaano Siya nagsimula ng paglikha. Pagkatapos si Allāh ay magpapaluwal na huling pagpapaluwal. Tunay na si Allāh sa bawat bagay ay May-kakayahan.”",
      "footnotes": null
    },
    {
      "ayah_number": 21,
      "translation_tl": "Nagpaparusa Siya sa sinumang niloloob Niya [dahil sa katarungan Niya] at naaawa Siya sa sinumang niloloob Niya [dahil sa kabutihang-loob Niya]. Tungo sa Kanya kayo pauuwiin.",
      "footnotes": null
    },
    {
      "ayah_number": 22,
      "translation_tl": "Hindi kayo mga makapagpapawalang-kakayahan sa lupa ni sa langit. Walang ukol sa inyo bukod pa kay Allāh na anumang katangkilik ni mapag-adya.",
      "footnotes": null
    },
    {
      "ayah_number": 23,
      "translation_tl": "Ang mga tumangging sumampalataya sa mga tanda ni Allāh at pakikipagkita sa Kanya, ang mga iyon ay nawalan ng pag-asa sa awa Ko at ang mga iyon ay may ukol sa kanila na isang pagdurusang masakit.",
      "footnotes": null
    },
    {
      "ayah_number": 24,
      "translation_tl": "Ngunit walang iba ang sagot ng mga kababayan niya kundi na nagsabi sila: “Patayin ninyo siya o sunugin ninyo siya,” ngunit pinaligtas siya ni Allāh mula sa apoy. Tunay na sa gayon ay may mga tanda para sa mga taong sumasampalataya.",
      "footnotes": null
    },
    {
      "ayah_number": 25,
      "translation_tl": "Nagsabi siya: “Gumawa lamang kayo sa bukod pa kay Allāh ng mga diyus-diyusan dala ng isang pagmamahal sa gitna ninyo sa buhay na pangmundo. Pagkatapos sa Araw ng Pagbangon ay tatanggi kayo sa isa’t isa at susumpa kayo sa isa’t isa. Ang kanlungan ninyo ay ang Apoy. Walang ukol sa inyo na mga tagapag-adya.”",
      "footnotes": null
    },
    {
      "ayah_number": 26,
      "translation_tl": "Ngunit naniwala sa kanya si Lot. Nagsabi siya: “Tunay na ako ay lilikas tungo sa Panginoon ko. Tunay na Siya ay ang Makapangyarihan, ang Marunong.”",
      "footnotes": null
    },
    {
      "ayah_number": 27,
      "translation_tl": "Ipinagkaloob Namin sa kanya sina Isaac at Jacob at inilagay Namin sa mga supling niya ang pagkapropeta at ang kasulatan. Nagbigay Kami sa kanya ng pabuya niya sa Mundo. Tunay na siya sa Kabilang-buhay ay talagang kabilang sa mga maayos.",
      "footnotes": null
    },
    {
      "ayah_number": 28,
      "translation_tl": "[Banggitin] si Lot noong nagsabi siya sa mga kababayan niya: “Tunay na kayo ay talagang gumagawa ng mahalay, habang walang nakauna sa inyo roon na isa man kabilang sa mga nilalang.",
      "footnotes": null
    },
    {
      "ayah_number": 29,
      "translation_tl": "Tunay na kayo ba ay talagang gumagawa [ng sodomiya] sa mga lalaki, nandarambong sa landas, at gumagawa sa kapulungan ninyo ng nakasasama?”[7] Ngunit walang iba ang sagot ng mga kababayan niya kundi na nagsabi sila: “Magdala ka sa amin ng pagdurusang dulot ni Allāh, kung ikaw ay naging kabilang sa mga tapat.”",
      "footnotes": "[7] na gaya ng pagtatambal kay Allāh, kawalang-pananampalataya, kasamaan, at paglabag"
    },
    {
      "ayah_number": 30,
      "translation_tl": "Nagsabi siya: “Panginoon ko, iadya Mo ako laban sa mga taong tagagulo.”",
      "footnotes": null
    },
    {
      "ayah_number": 31,
      "translation_tl": "Noong naghatid ang mga [anghel na] sugo Namin kay Abraham ng balitang nakagagalak[8] ay nagsabi sila: “Tunay na kami ay magpapahamak sa mga naninirahan sa pamayanang iyan [ni Lot]. Tunay na ang mga naninirahan diyan ay laging mga tagalabag sa katarungan.”",
      "footnotes": "[8] ng pagsilang ni Isaac"
    },
    {
      "ayah_number": 32,
      "translation_tl": "Nagsabi siya: “Tunay na nariyan si Lot.” Nagsabi sila: “Kami ay higit na maalam sa sinumang nariyan. Talagang magliligtas nga Kami sa kanya at sa mag-anak niya maliban sa maybahay niya; ito ay magiging kabilang sa mga magpapaiwan [para masawi].”",
      "footnotes": null
    },
    {
      "ayah_number": 33,
      "translation_tl": "Noong dumating ang mga sugo Namin kay Lot ay pinahapis siya dahil sa kanila at pinanghinaan siya dahil sa kanila ng loob.[9] Nagsabi sila: “Huwag kang mangamba[10] at huwag kang malungkot. Tunay na kami ay mga magliligtas sa iyo at sa mag-anak mo maliban sa maybahay mo; ito ay magiging kabilang sa mga magpapaiwan [para masawi].",
      "footnotes": "[9] na makapagsanggalang sa kanila laban sa mga kababayan niya\n[10] kami ay mga sugo ni Allāh"
    },
    {
      "ayah_number": 34,
      "translation_tl": "Tunay na kami ay mga magpapababa sa mga naninirahan sa pamayanang iyan ng isang pasakit mula sa langit dahil dati na silang nagpapakasuwail.”",
      "footnotes": null
    },
    {
      "ayah_number": 35,
      "translation_tl": "Talaga ngang nag-iwan Kami mula riyan ng isang tandang malinaw para sa mga taong nakapag-uunawa.",
      "footnotes": null
    },
    {
      "ayah_number": 36,
      "translation_tl": "[Nagsugo Kami sa] Madyan ng kapatid nilang si Shu`ayb, saka nagsabi siya: “O mga kalipi ko, sumamba kayo kay Allāh, mag-asam kayo ng [gantimpala sa] Huling Araw, at huwag kayong manampalasan sa lupa bilang mga tagagulo.”",
      "footnotes": null
    },
    {
      "ayah_number": 37,
      "translation_tl": "Ngunit nagpasinungaling sila sa kanya, kaya dumaklot sa kanila ang yanig saka sila, sa mga tahanan nila, ay naging mga [patay na] nakasubsob.",
      "footnotes": null
    },
    {
      "ayah_number": 38,
      "translation_tl": "[Nagpahamak Kami] sa `Ād at Thamūd, at luminaw ito para sa inyo mula sa mga tirahan nila. Ipinang-akit para sa kanila ng demonyo ang mga gawain nila kaya bumalakid siya sa kanila sa landas habang sila noon ay mga nakatatalos.",
      "footnotes": null
    },
    {
      "ayah_number": 39,
      "translation_tl": "[Nagpahamak Kami] kina Qārūn, Paraon, at Hāmān. Talaga ngang naghatid sa kanila si Moises ng mga patunay na malinaw ngunit nagmalaki sila sa lupain at hindi sila noon mga nakauuna.[11]",
      "footnotes": "[11] sa pagtakas sa parusa ni Allāh"
    },
    {
      "ayah_number": 40,
      "translation_tl": "Kaya sa bawat isa ay dumaklot Kami dahil sa pagkakasala nito sapagkat kabilang sa kanila[12] ay pinadalhan Namin ng isang unos ng mga bato, kabilang sa kanila[13] ay kinuha ng hiyaw, kabilang sa kanila[14] ay ipinalamon Namin sa lupa, at kabilang sa kanila[15] ay nilunod Namin. Hindi si Allāh naging ukol na lumabag sa katarungan sa kanila subalit sila noon sa mga sarili nila ay lumalabag sa katarungan.",
      "footnotes": "[12] na mga kakabayan ni Lot\n[13] na liping Thamūd at mga kalipi ni Shu`ayb\n[14] na si Qārūn\n[15] na mga kababaya nina Noe at Paraon"
    },
    {
      "ayah_number": 41,
      "translation_tl": "Ang paghahalintulad sa mga gumawa sa bukod pa kay Allāh bilang mga katangkilik[16] ay gaya ng paghahalintulad sa gagamba noong gumawa ito ng isang bahay. Tunay na ang pinakamarupok sa mga bahay ay talagang ang bahay ng gagamba, kung sakaling sila ay naging nakaaalam.",
      "footnotes": "[16] bilang tagapagtanggol, tagapag-alag, tagapagligtas"
    },
    {
      "ayah_number": 42,
      "translation_tl": "Tunay na si Allāh ay nakaaalam sa dinadalanginan nila bukod pa sa Kanya na anuman. Siya ay ang Makapangyarihan, ang Marunong.",
      "footnotes": null
    },
    {
      "ayah_number": 43,
      "translation_tl": "Ang mga paghahalintulad na iyon ay inilalahad Namin para sa mga tao. Walang nakapag-uunawa sa mga ito kundi ang mga nakaaalam.",
      "footnotes": null
    },
    {
      "ayah_number": 44,
      "translation_tl": "Lumikha si Allāh ng mga langit at lupa ayon sa katotohanan. Tunay na sa gayon ay talagang may tanda para sa mga mananampalataya.",
      "footnotes": null
    },
    {
      "ayah_number": 45,
      "translation_tl": "Bigkasin mo ang ikinasi sa iyo mula sa Aklat at panatilihin mo ang pagdarasal; tunay na ang pagdarasal ay sumasaway sa kahalayan at nakasasama. Talagang ang pag-alaala kay Allāh ay higit na malaki.[17] Si Allāh ay nakaaalam sa anumang niyayari ninyo.",
      "footnotes": "[17] sa lahat ng mga anyo ng pagsamba at sa pagpigil sa bawat masamang gawa"
    },
    {
      "ayah_number": 46,
      "translation_tl": "Huwag kayong makipagtalo sa mga May Kasulatan malibang ayon sa pinakamaganda, maliban sa mga lumabag sa katarungan kabilang sa kanila. Sabihin ninyo: “Sumampalataya kami sa pinababa sa amin at pinababa sa inyo. Ang Diyos namin at ang Diyos ninyo ay nag-iisa. Kami sa Kanya ay mga tagapagpasakop.”[18]",
      "footnotes": "[18] O mga Muslim."
    },
    {
      "ayah_number": 47,
      "translation_tl": "Gayon Kami nagpababa sa iyo ng Aklat kaya ang [ilan sa] mga binigyan Namin ng kasulatan ay sumasampalataya rito. Mayroon sa mga ito na sumasampalataya rito. Walang nagkakaila sa mga tanda Namin kundi ang mga tagatangging sumampalataya.",
      "footnotes": null
    },
    {
      "ayah_number": 48,
      "translation_tl": "Hindi ka dati bumibigkas bago pa nito ng anumang aklat at hindi ka nagsusulat nito sa pamamagitan ng kanan mo [dahil] kung gayon ay talagang nag-alinlangan ang mga tagapagpabula.",
      "footnotes": null
    },
    {
      "ayah_number": 49,
      "translation_tl": "Bagkus [ang Qur’ān na] ito ay mga talatang malilinaw na nasa mga dibdib ng mga nabigyan kaalaman. Walang nagkakaila sa mga talata Namin [sa Qur’ān] kundi ang mga tagalabag sa katarungan.",
      "footnotes": null
    },
    {
      "ayah_number": 50,
      "translation_tl": "Nagsabi sila: “Bakit kasi walang pinababa sa kanya na mga tanda mula sa Panginoon niya?” Sabihin mo: “Ang mga tanda ay nasa ganang kay Allāh lamang at ako ay isang mapagbabalang malinaw lamang.[19]”",
      "footnotes": "[19] ng pagdurusa para sa sinumang nagtatambal ng anuman kay Allāh at gumagawa ng masama."
    },
    {
      "ayah_number": 51,
      "translation_tl": "Hindi ba nakasapat sa kanila na Kami ay nagpababa sa iyo[20] ng Aklat na binibigkas sa kanila? Tunay na sa gayon ay talagang may awa at paalaala para sa mga taong sumasampalataya.",
      "footnotes": "[20] O Propeta Muḥammad"
    },
    {
      "ayah_number": 52,
      "translation_tl": "Sabihin mo: “Nakasapat si Allāh sa pagitan ko at ninyo bilang Saksi. Nakaaalam Siya sa anumang nasa mga langit at lupa. Ang mga sumampalataya sa kabulaanan[21] at tumangging sumampalataya kay Allāh, ang mga iyon ay ang mga lugi.”",
      "footnotes": "[21] na anumang sinasamba bukod pa kay Allāh"
    },
    {
      "ayah_number": 53,
      "translation_tl": "Nagpapamadali sila sa iyo ng pagdurusa. Kung hindi dahil [may] isang taning na tinukoy, talaga sanang dumating sa kanila ang pagdurusa at talagang pupunta nga ito sa kanila ng biglaan habang sila ay hindi nakararamdam.",
      "footnotes": null
    },
    {
      "ayah_number": 54,
      "translation_tl": "Nagpapamadali sila sa iyo ng pagdurusa. Tunay na ang Impiyerno ay talagang tagapaligid sa mga tagatangging sumampalataya",
      "footnotes": null
    },
    {
      "ayah_number": 55,
      "translation_tl": "sa Araw na babalot sa kanila ang pagdurusa mula sa itaas nila at mula sa ilalim ng mga paa nila at magsasabi Siya: “Lasapin ninyo ang dati ninyong ginagawa [na kasamaan].”",
      "footnotes": null
    },
    {
      "ayah_number": 56,
      "translation_tl": "O mga alipin Ko [na tao at jinn] na sumampalataya, tunay na ang lupa Ko ay malawak kaya sa Akin ay sumamba kayo.",
      "footnotes": null
    },
    {
      "ayah_number": 57,
      "translation_tl": "Bawat kaluluwa ay lalasap ng kamatayan. Pagkatapos tungo sa Amin pababalikin kayo.",
      "footnotes": null
    },
    {
      "ayah_number": 58,
      "translation_tl": "Ang mga sumampalataya at gumawa ng mga maayos ay talagang magpapatahan nga Kami mula sa paraiso sa mga [mataas na] silid na dumadaloy mula sa ilalim ng mga ito ang mga ilog bilang mga mananatili roon. Kay inam ang pabuya sa mga tagagawa,",
      "footnotes": null
    },
    {
      "ayah_number": 59,
      "translation_tl": "na mga nagtiis at sa Panginoon nila ay nananalig.",
      "footnotes": null
    },
    {
      "ayah_number": 60,
      "translation_tl": "Kay raming gumagalaw na nilalang na hindi nagbubuhat ng panustos ng mga ito, na si Allāh ay nagtutustos sa mga ito at sa inyo. Siya ay ang Madinigin, ang Maalam.",
      "footnotes": null
    },
    {
      "ayah_number": 61,
      "translation_tl": "Talagang kung nagtanong ka sa kanila kung sino ang lumikha ng mga langit at lupa at nagpasilbi ng araw at buwan ay talagang magsasabi nga silang si Allāh. Kaya paanong nalilinlang sila [palayo sa pagsamba kay Allāh]?",
      "footnotes": null
    },
    {
      "ayah_number": 62,
      "translation_tl": "Si Allāh ay nagpapaluwag ng panustos para sa sinumang niloloob Niya kabilang sa mga lingkod Niya at naghihigpit para rito. Tunay na si Allāh sa bawat bagay ay Maalam.",
      "footnotes": null
    },
    {
      "ayah_number": 63,
      "translation_tl": "Talagang kung nagtanong ka sa kanila kung sino ang nagbaba mula sa langit ng tubig saka nagbigay-buhay sa pamamagitan nito sa lupa matapos na ng kamatayan nito ay talagang magsasabi nga silang si Allāh. Sabihin mo: “Ang papuri ay ukol kay Allāh,” ngunit ang higit na marami sa kanila ay hindi nakapag-uunawa.",
      "footnotes": null
    },
    {
      "ayah_number": 64,
      "translation_tl": "Walang iba ang buhay na ito sa Mundo kundi isang paglilibang at isang laro. Tunay na ang tahanan sa Kabilang-buhay ay talagang iyon ang pinakabuhay, kung sakaling sila noon ay nakaaalam.",
      "footnotes": null
    },
    {
      "ayah_number": 65,
      "translation_tl": "Kapag nakasakay sila sa daong[22] ay dumadalangin sila kay Allāh habang mga nagpapakawagas para sa Kanya sa relihiyon. Ngunit noong nagligtas Siya sa kanila patungo sa katihan, biglang sila ay nagtatambal [sa Kanya]",
      "footnotes": "[22] at nakaramdam ng panganib"
    },
    {
      "ayah_number": 66,
      "translation_tl": "upang magkaila sila sa ibinigay Namin sa kanila at upang magpakatamasa sila [nang pansamantala], ngunit malalaman nila [ang kahihinatnan ng asal na ito].",
      "footnotes": null
    },
    {
      "ayah_number": 67,
      "translation_tl": "Hindi ba sila nakakita na Kami ay gumawa ng isang pinagbanalang tiwasay samantalang dinadagit[23] ang mga tao mula sa paligid nila? Kaya ba sa kabulaanan[24] sumasampalataya sila at sa biyaya ni Allāh nagkakaila sila?",
      "footnotes": "[23] para patayin at bihagin\n[24] na mga huwad na diyos"
    },
    {
      "ayah_number": 68,
      "translation_tl": "Sino pa ang higit na tagalabag sa katarungan kaysa sa sinumang gumawa-gawa laban kay Allāh ng isang kasinungalingan o nagpasinungaling sa katotohanan noong dumating ito sa kanya? Hindi ba sa Impiyerno ay may tuluyan para sa mga tagatangging sumampalataya?",
      "footnotes": null
    },
    {
      "ayah_number": 69,
      "translation_tl": "Ang mga nakibaka alang-alang sa Amin ay talagang magpapatnubay nga Kami sa kanila sa mga landas Namin. Tunay na si Allāh ay talagang kasama sa mga tagagawa ng maganda.",
      "footnotes": null
    }
  ]
}