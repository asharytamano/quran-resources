{
  "surah_number": 54,
  "ayahs": [
    {
      "ayah_number": 1,
      "translation_tl": "Napalapit ang Huling Sandali at nabiyak[1] ang buwan [sa dalawa].",
      "footnotes": "[1] o nabaak."
    },
    {
      "ayah_number": 2,
      "translation_tl": "Kung makakikita sila [na mga tagatangging sumampalataya] ng isang himala ay aayaw sila at magsasabi sila: “Isang panggagaway na nagpapatuloy.”",
      "footnotes": null
    },
    {
      "ayah_number": 3,
      "translation_tl": "Nagpasinungaling sila [sa Qur’ān] at sumunod sila sa mga pithaya nila. Bawat bagay ay mananahan.",
      "footnotes": null
    },
    {
      "ayah_number": 4,
      "translation_tl": "Talaga ngang dumating sa kanila mula sa mga balita [ng mga kalipunan] ang may pantaboy [sa kawalang-pananampalataya].",
      "footnotes": null
    },
    {
      "ayah_number": 5,
      "translation_tl": "[Ang Qur’ān ay] isang masidhing karunungan, ngunit hindi nagpapakinabang [sa kanila] ang mga babala.",
      "footnotes": null
    },
    {
      "ayah_number": 6,
      "translation_tl": "Kaya tumalikod ka sa kanila [hanggang] sa araw na mananawagan ang [anghel na] tagapanawagan tungo sa isang bagay na kakila-kilabot.",
      "footnotes": null
    },
    {
      "ayah_number": 7,
      "translation_tl": "Habang mga nagtataimtim ang mga paningin nila, lalabas sila mula sa mga pinaglibingan na para bang sila ay mga balang na kumakalat,",
      "footnotes": null
    },
    {
      "ayah_number": 8,
      "translation_tl": "na mga kumakaripas patungo sa tagatawag. Magsasabi ang mga tagatangging sumampalataya na ito ay isang araw na mahirap.",
      "footnotes": null
    },
    {
      "ayah_number": 9,
      "translation_tl": "Nagpasinungaling bago nila ang mga kababayan ni Noe sapagkat nagpasinungaling sila sa lingkod Namin [na si Noe] at nagsabi silang baliw [siya] at ipinagtabuyan siya.",
      "footnotes": null
    },
    {
      "ayah_number": 10,
      "translation_tl": "Kaya dumalangin siya sa Panginoon niya: “Tunay na ako ay nadaig kaya mag-adya Ka.”",
      "footnotes": null
    },
    {
      "ayah_number": 11,
      "translation_tl": "Kaya nagbukas Kami ng mga pinto ng langit na may tubig na bumubuhos.",
      "footnotes": null
    },
    {
      "ayah_number": 12,
      "translation_tl": "Nagpabulwak Kami sa lupa ng mga bukal, saka nagtagpo ang tubig [ng langit at lupa] ayon sa isang utos na itinakda.",
      "footnotes": null
    },
    {
      "ayah_number": 13,
      "translation_tl": "Nagdala Kami sa kanya sa [daong na] may mga tabla at mga pako.",
      "footnotes": null
    },
    {
      "ayah_number": 14,
      "translation_tl": "Naglalayag ito sa [pagsusubaybay ng] mga mata Namin bilang ganti para sa dating tinanggihang sampalatayanan.",
      "footnotes": null
    },
    {
      "ayah_number": 15,
      "translation_tl": "Talaga ngang nag-iwan Kami nito bilang tanda, kaya may tagapag-alaala kaya?",
      "footnotes": null
    },
    {
      "ayah_number": 16,
      "translation_tl": "Kaya papaano naging [matindi] ang pagdurusang dulot Ko at ang mga babala Ko?",
      "footnotes": null
    },
    {
      "ayah_number": 17,
      "translation_tl": "Talaga ngang nagpadali Kami sa Qur’ān para sa pag-aalaala, kaya may tagapag-alaala kaya?",
      "footnotes": null
    },
    {
      "ayah_number": 18,
      "translation_tl": "Nagpasinungaling ang [liping] `Ād [sa propeta nilang si Hūd], kaya papaano naging [matindi] ang pagdurusang dulot Ko at ang mga babala Ko?",
      "footnotes": null
    },
    {
      "ayah_number": 19,
      "translation_tl": "Tunay na Kami ay nagsugo sa kanila ng isang hanging pagkalamig-lamig sa isang araw ng isang kasawiang-palad na nagpatuloy.",
      "footnotes": null
    },
    {
      "ayah_number": 20,
      "translation_tl": "Humuhugot ito sa mga tao na para bang sila ay mga tuod ng mga punong datiles na nasungkal.",
      "footnotes": null
    },
    {
      "ayah_number": 21,
      "translation_tl": "Kaya papaano naging ang pagdurusang dulot Ko at ang mga babala Ko?",
      "footnotes": null
    },
    {
      "ayah_number": 22,
      "translation_tl": "Talaga ngang nagpadali Kami sa Qur’ān para sa pag-aalaala [at pag-unawa], kaya may tagapag-alaala kaya?",
      "footnotes": null
    },
    {
      "ayah_number": 23,
      "translation_tl": "Nagpasinungaling ang [liping] Thamūd sa mga babala.",
      "footnotes": null
    },
    {
      "ayah_number": 24,
      "translation_tl": "Kaya nagsabi sila: “[Kay Ṣaliḥ na] taong nag-iisa kabilang sa amin ba susunod kami? Tunay na kami, samakatuwid, ay talagang nasa isang pagkaligaw at isang pagkaulol.",
      "footnotes": null
    },
    {
      "ayah_number": 25,
      "translation_tl": "Iniukol ba ang paalaala sa kanya sa gitna namin? Bagkus siya ay isang palasinungaling na walang-galang.”",
      "footnotes": null
    },
    {
      "ayah_number": 26,
      "translation_tl": "Makaaalam sila bukas kung sino ang palasinungaling na hambog.",
      "footnotes": null
    },
    {
      "ayah_number": 27,
      "translation_tl": "Tunay na Kami ay magsusugo ng dumalagang kamelyo bilang tukso para sa kanila, kaya mag-antabay ka sa kanila at magtiyaga ka.",
      "footnotes": null
    },
    {
      "ayah_number": 28,
      "translation_tl": "Magbalita ka sa kanila na ang tubig ay binabahagi sa pagitan nila; bawat pag-inom ay halinhinan.",
      "footnotes": null
    },
    {
      "ayah_number": 29,
      "translation_tl": "Ngunit nanawagan sila sa kasamahan nila, kaya kinuha nito [ang tabak] at kinatay nito.",
      "footnotes": null
    },
    {
      "ayah_number": 30,
      "translation_tl": "Kaya papaano naging [matindi] ang pagdurusang dulot Ko at ang mga babala Ko?",
      "footnotes": null
    },
    {
      "ayah_number": 31,
      "translation_tl": "Tunay na Kami ay nagsugo sa kanila ng hiyaw na nag-iisa kaya sila ay naging gaya ng mga tuyot na sanga [na tinanggihan ng] ng nagkukural.",
      "footnotes": null
    },
    {
      "ayah_number": 32,
      "translation_tl": "Talaga ngang nagpadali Kami sa Qur’ān para sa pag-aalaala [at pag-unawa], kaya may tagapag-alaala kaya?",
      "footnotes": null
    },
    {
      "ayah_number": 33,
      "translation_tl": "Nagpasinungaling ang mga kababayan ni Lot sa mga babala.",
      "footnotes": null
    },
    {
      "ayah_number": 34,
      "translation_tl": "Tunay na Kami ay nagsugo sa kanila ng mga bato [na sumalanta sa kanila] maliban sa mag-anak ni Lot; nagligtas Kami sa kanila sa huling bahagi ng gabi",
      "footnotes": null
    },
    {
      "ayah_number": 35,
      "translation_tl": "bilang pagpapala mula sa ganang Amin. Gayon Kami gumaganti sa sinumang nagpasalamat.",
      "footnotes": null
    },
    {
      "ayah_number": 36,
      "translation_tl": "Talaga ngang nagbabala siya sa kanila ng pagsunggab Namin ngunit nagtaltalan sila hinggil sa mga babala.",
      "footnotes": null
    },
    {
      "ayah_number": 37,
      "translation_tl": "Talaga ngang humiling sila sa kanya [na manghalay] sa panauhin niya kaya pumawi Kami sa mga mata nila, [na nagsasabi:] “Kaya lumasap kayo ng pagdurusang dulot Ko at mga babala Ko.”",
      "footnotes": null
    },
    {
      "ayah_number": 38,
      "translation_tl": "Talaga ngang may sumapit sa kanila sa umaga na isang pagdurusang nananahan.",
      "footnotes": null
    },
    {
      "ayah_number": 39,
      "translation_tl": "Kaya lumasap kayo ng pagdurusang dulot Ko at mga babala Ko.",
      "footnotes": null
    },
    {
      "ayah_number": 40,
      "translation_tl": "Talaga ngang nagpadali Kami sa Qur’ān para sa pag-aalaala, kaya may tagapag-alaala kaya?",
      "footnotes": null
    },
    {
      "ayah_number": 41,
      "translation_tl": "Talaga ngang dumating sa mga alagad ni Paraon ang mga babala.",
      "footnotes": null
    },
    {
      "ayah_number": 42,
      "translation_tl": "Nagpasinungaling sila sa mga tanda Namin sa kabuuan ng mga ito kaya dumaklot Kami sa kanila ng pagdaklot ng isang Makapangyarihan, isang Tagakaya.",
      "footnotes": null
    },
    {
      "ayah_number": 43,
      "translation_tl": "Ang mga tagatangging sumampalataya ninyo ba ay higit na mabuti kaysa sa mga [nalipol na kalipunang] iyon o mayroon kayong kawalang-kaugnayan sa [pagdurusang nasaad sa] mga kasulatan?",
      "footnotes": null
    },
    {
      "ayah_number": 44,
      "translation_tl": "O nagsasabi sila: “Kami ay katipunang nananaig?”",
      "footnotes": null
    },
    {
      "ayah_number": 45,
      "translation_tl": "Matatalo ang pagkakabuklod at magbabaling sila ng mga likod [nila].",
      "footnotes": null
    },
    {
      "ayah_number": 46,
      "translation_tl": "Bagkus ang Huling Sandali ay ang tipanan nila at ang Huling Sandali ay higit na masaklap at higit na mapait.",
      "footnotes": null
    },
    {
      "ayah_number": 47,
      "translation_tl": "Tunay na ang mga salarin ay nasa isang pagkaligaw [sa Mundo] at isang pagdurusa [sa Kabilang-buhay].",
      "footnotes": null
    },
    {
      "ayah_number": 48,
      "translation_tl": "Sa araw na kakaladkarin sila sa Apoy sa [pagkasubsob ng] mga mukha nila, [sasabihin sa kanila]: “Lumasap kayo ng saling ng [impiyernong] Init!”",
      "footnotes": null
    },
    {
      "ayah_number": 49,
      "translation_tl": "Tunay na Kami sa bawat bagay ay lumikha ayon sa isang takda.",
      "footnotes": null
    },
    {
      "ayah_number": 50,
      "translation_tl": "Walang iba ang utos Namin kundi nag-iisa gaya ng kisap ng paningin.",
      "footnotes": null
    },
    {
      "ayah_number": 51,
      "translation_tl": "Talaga ngang nagpahamak Kami ng mga kakampi ninyo, kaya may tagapag-alaala kaya?",
      "footnotes": null
    },
    {
      "ayah_number": 52,
      "translation_tl": "Bawat bagay na ginawa nila ay nasa mga kasulatan.",
      "footnotes": null
    },
    {
      "ayah_number": 53,
      "translation_tl": "Bawat maliit at malaki ay nakatitik.",
      "footnotes": null
    },
    {
      "ayah_number": 54,
      "translation_tl": "Tunay na ang mga tagapangilag magkasala ay nasa mga hardin at mga ilog,",
      "footnotes": null
    },
    {
      "ayah_number": 55,
      "translation_tl": "sa upuan ng katapatan sa piling [ni Allāh ang] Haring Tagakaya.",
      "footnotes": null
    }
  ]
}