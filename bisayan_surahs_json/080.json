{
  "surah_number": 80,
  "ayahs": [
    {
      "ayah_number": 1,
      "translation_bis": "Siya (ang Propeta) mikunot ang agtang ug mitalikod,",
      "footnotes": null
    },
    {
      "ayah_number": 2,
      "translation_bis": "Sa diha nga kaniya mi-duol ang ta-wong buta[1],",
      "footnotes": "[1]. Nga mao si Abdullah ibn Umm Maktoom nga nabalda kaniya, nangita og Giya, samtang ang Propeta nalinga sa iyang pagdapit sa mga bantogan nga mga Quraysh tawo ngadto sa Islam."
    },
    {
      "ayah_number": 3,
      "translation_bis": "Apan unsa ba nakapaamgo kanimo tingali mahimong siya mosulay sa pagputli sa iyang kaugalingon,",
      "footnotes": null
    },
    {
      "ayah_number": 4,
      "translation_bis": "O mapahinumdoman, ug ang Pahinumdom kaayohan kaniya?",
      "footnotes": null
    },
    {
      "ayah_number": 5,
      "translation_bis": "Alang kaniya nga nag-isip sa iyang kaugalingon nga gawasnon gikan sa panginahanglanon (sa Balaanong Giya),",
      "footnotes": null
    },
    {
      "ayah_number": 6,
      "translation_bis": "Ikaw naghatag ug (labaw nga) pagtagad ngadto kaniya.",
      "footnotes": null
    },
    {
      "ayah_number": 7,
      "translation_bis": "Ug dili ka mahimong mabasol kong siya dili magputli sa iyang kaugalingon,",
      "footnotes": null
    },
    {
      "ayah_number": 8,
      "translation_bis": "Apan mahitungod sa usa nga miabot kanimo naghinamhinam (aron makat-on ug magiyahan),",
      "footnotes": null
    },
    {
      "ayah_number": 9,
      "translation_bis": "samtang nahadlok (sa Allah) ug nagtahod,",
      "footnotes": null
    },
    {
      "ayah_number": 10,
      "translation_bis": "Gikan kaniya ikaw nalinga?",
      "footnotes": null
    },
    {
      "ayah_number": 11,
      "translation_bis": "Apan dili! Kini nga ˹Qur'an˺ tinuod nga usa ka pahinumdom.",
      "footnotes": null
    },
    {
      "ayah_number": 12,
      "translation_bis": "Busa siya nga buot, siya pahinumdomi pinaagi niini;",
      "footnotes": null
    },
    {
      "ayah_number": 13,
      "translation_bis": "(Kini) natala (pag-ayo) sa pinasidunggan nga mga talaan,",
      "footnotes": null
    },
    {
      "ayah_number": 14,
      "translation_bis": "Gipataas, ug Giputli,",
      "footnotes": null
    },
    {
      "ayah_number": 15,
      "translation_bis": "Sa mga kamot sa mga eskriba (nga mga anghel).",
      "footnotes": null
    },
    {
      "ayah_number": 16,
      "translation_bis": "Halangdon ug masinulondon.",
      "footnotes": null
    },
    {
      "ayah_number": 17,
      "translation_bis": "Tinunglo ang tawo (ang manlilimod). Pagkadili-mapasalamaton ba gud niya!",
      "footnotes": null
    },
    {
      "ayah_number": 18,
      "translation_bis": "Sa unsa nga butang (ang Allah) naglalang kaniya?",
      "footnotes": null
    },
    {
      "ayah_number": 19,
      "translation_bis": "Gikan sa usa ka tinulo sa semilya; Siya naglalang kaniya, unya Siya nagtakda alang kaniya;",
      "footnotes": null
    },
    {
      "ayah_number": 20,
      "translation_bis": "Unya (mahitungod sa) dalan Iyang gihimo nga sayon ​​alang kaniya[2],",
      "footnotes": "[2]. Nga mao, ang iyang paggawas gikan sa sabakan sa iyang inahan, o ang iyang dalan sa kinabuhi, o ang Dalan ngadto sa tinuod nga Giya."
    },
    {
      "ayah_number": 21,
      "translation_bis": "Unya Siya nag-buot kaniya nga ma-matay ug igalubong.",
      "footnotes": null
    },
    {
      "ayah_number": 22,
      "translation_bis": "Unya sa diha nga Siya mobuot, Siya magbanhaw kaniya pag-usab.",
      "footnotes": null
    },
    {
      "ayah_number": 23,
      "translation_bis": "Apan wala niya buhata ang unsay Iyang (Allah) gisugo kaniya.",
      "footnotes": null
    },
    {
      "ayah_number": 24,
      "translation_bis": "Unya himoa nga ang tawo makahunahuna (sa tinubdan sa) iyang pagkaon,",
      "footnotes": null
    },
    {
      "ayah_number": 25,
      "translation_bis": "Nga Kami (Allah) nagbubo sa tubig 'gikan sa mga panganod', pagbubo (niini) nga abunda,",
      "footnotes": null
    },
    {
      "ayah_number": 26,
      "translation_bis": "Unya Kami nagpikas sa yuta, pagpikas (niini) sa pagkabahin 'uban sa mga turok',",
      "footnotes": null
    },
    {
      "ayah_number": 27,
      "translation_bis": "Aron sa pagpatubo niini sa mga lugas,",
      "footnotes": null
    },
    {
      "ayah_number": 28,
      "translation_bis": "Ug mga ubas ug mga pananom,",
      "footnotes": null
    },
    {
      "ayah_number": 29,
      "translation_bis": "Ug ang olibo ug ang palma,",
      "footnotes": null
    },
    {
      "ayah_number": 30,
      "translation_bis": "Ug labong nga mga tanaman,",
      "footnotes": null
    },
    {
      "ayah_number": 31,
      "translation_bis": "Ug mga prutas ug mga (lunhaw) nga sagbot,",
      "footnotes": null
    },
    {
      "ayah_number": 32,
      "translation_bis": "Usa ka tagana alang kaninyo ug sa inyong mga bakahan.",
      "footnotes": null
    },
    {
      "ayah_number": 33,
      "translation_bis": "Apan sa diha nga ang makabungol nga pagbuto moabut[3],",
      "footnotes": "[3]. Ang ikaduha nga pagtayhop sa Trumpeta."
    },
    {
      "ayah_number": 34,
      "translation_bis": "Nianang adlawa ang usa ka tawo mokalagiw gikan sa iyang igsoon,",
      "footnotes": null
    },
    {
      "ayah_number": 35,
      "translation_bis": "Ug 'gikan sa' iyang inahan ug amahan,",
      "footnotes": null
    },
    {
      "ayah_number": 36,
      "translation_bis": "Ug gikan sa iyang asawa ug mga anak.",
      "footnotes": null
    },
    {
      "ayah_number": 37,
      "translation_bis": "Ang matag usa kanila sa Adlawa adunay igo nga mabalaka sa sa iyang kaugalingon ug makapapuliki kaniya.",
      "footnotes": null
    },
    {
      "ayah_number": 38,
      "translation_bis": "(Ang uban sa) mga nawong nianang Adlawa mahayag (kini sila ang mga magtutuo),",
      "footnotes": null
    },
    {
      "ayah_number": 39,
      "translation_bis": "Nga nagkatawa ug malipayon.",
      "footnotes": null
    },
    {
      "ayah_number": 40,
      "translation_bis": "Apan (ang uban) nga mga nawong nianang Adlawa masulob-on, sa ibabaw niini abug,",
      "footnotes": null
    },
    {
      "ayah_number": 41,
      "translation_bis": "Ang kangitngit motabon kanila.",
      "footnotes": null
    },
    {
      "ayah_number": 42,
      "translation_bis": "Kini sila mao ang mga manlilimod, ang mga dautan.",
      "footnotes": null
    }
  ]
}