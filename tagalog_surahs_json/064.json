{
  "surah_number": 64,
  "ayahs": [
    {
      "ayah_number": 1,
      "translation_tl": "Nagluluwalhati kay Allāh ang anumang nasa mga langit at ang anumang nasa lupa; sa Kanya ang paghahari at ukol sa Kanya ang papuri. Siya sa bawat bagay ay May-kakayahan.",
      "footnotes": null
    },
    {
      "ayah_number": 2,
      "translation_tl": "Siya ay ang lumikha sa inyo, saka kabilang sa inyo ay tagatangging sumampalataya at kabilang sa inyo ay mananampalataya. Si Allāh sa anumang ginagawa ninyo ay Nakakikita.",
      "footnotes": null
    },
    {
      "ayah_number": 3,
      "translation_tl": "Lumikha Siya ng mga langit at lupa ayon sa katotohanan, nagbigay-anyo Siya sa inyo saka nagpaganda Siya ng mga anyo ninyo; tungo sa Kanya ang kahahantungan.",
      "footnotes": null
    },
    {
      "ayah_number": 4,
      "translation_tl": "Nakaaalam Siya sa anumang nasa mga langit at lupa at nakaaalam Siya sa anumang inililihim ninyo at anumang inihahayag ninyo. Si Allāh ay Maalam sa laman ng mga dibdib.",
      "footnotes": null
    },
    {
      "ayah_number": 5,
      "translation_tl": "Hindi ba sumapit sa inyo ang ulat hinggil sa mga tumangging sumampalataya bago pa niyan? Kaya lumasap sila ng kasaklapan ng nauukol sa kanila, at ukol sa kanila ay isang pagdurusang masakit.",
      "footnotes": null
    },
    {
      "ayah_number": 6,
      "translation_tl": "Iyon ay dahil noon ay nagdadala sa kanila ang mga sugo nila [mula kay Allāh] ng mga malinaw na patunay ngunit nagsabi sila: “Mga tao ba ang papatnubay sa amin?” Kaya tumanggi silang sumampalataya, tumalikod sila, at nagwalang-halaga si Allāh [sa pagtalima nila]. Si Allāh ay Walang-pangangailangan, Kapuri-puri.",
      "footnotes": null
    },
    {
      "ayah_number": 7,
      "translation_tl": "Nag-angkin ang mga tumangging sumampalataya na hindi raw sila bubuhayin. Sabihin mo: “Oo naman; sumpa man sa Panginoon ko, talagang bubuhayin nga kayo, pagkatapos talagang babalitaan nga kayo hinggil sa ginawa ninyo. Iyon kay Allāh ay madali.”",
      "footnotes": null
    },
    {
      "ayah_number": 8,
      "translation_tl": "Kaya sumampalataya kayo kay Allāh, sa Sugo Niya [na si Propeta Muḥammad], at sa liwanag [ng patnubay] na pinababa. Si Allāh sa anumang ginagawa ninyo ay Mapagbatid.",
      "footnotes": null
    },
    {
      "ayah_number": 9,
      "translation_tl": "Sa Araw na magtitipon Siya sa inyo para sa Araw ng pagtitipon. Iyon ay ang araw ng lamangan. Ang sinumang sumasampalataya kay Allāh at gumagawa ng matuwid ay magtatakip Siya rito sa mga masagwang gawa nito at magpapapasok Siya rito sa mga Hardin na dumadaloy mula sa ilalim ng mga ito ang mga ilog bilang mga mananatili sa mga ito magpakailanman. Iyon ang pagkatamong sukdulan.",
      "footnotes": null
    },
    {
      "ayah_number": 10,
      "translation_tl": "Ang mga tumangging sumampalataya at nagpasinungaling sa mga talata Namin [sa Qur’ān], ang mga iyon ay ang mga maninirahan sa Apoy [ng Impiyerno] bilang mga mananatili roon. Kay saklap ang kahahantungan!",
      "footnotes": null
    },
    {
      "ayah_number": 11,
      "translation_tl": "Walang tumama na anumang kasawian [sa sinuman] malibang ayon sa pahintulot ni Allāh. Ang sinumang sumasampalataya kay Allāh ay magpapatnubay Siya sa puso nito. Si Allāh sa bawat bagay ay Maalam.",
      "footnotes": null
    },
    {
      "ayah_number": 12,
      "translation_tl": "Tumalima kayo kay Allāh at tumalima kayo sa Sugo [na si Propeta Muḥammad]. Kaya kung tumalikod kayo, tanging kailangan sa Sugo Namin ang pagpapaabot na malinaw [ng mensahe].",
      "footnotes": null
    },
    {
      "ayah_number": 13,
      "translation_tl": "Si Allāh, walang Diyos [na karapat-dapat] kundi Siya. Kay Allāh ay manalig ang mga mananampalataya.",
      "footnotes": null
    },
    {
      "ayah_number": 14,
      "translation_tl": "O mga sumampalataya, tunay na mayroon sa mga maybahay ninyo at mga anak ninyo na kaaway para sa inyo[1] kaya mag-ingat kayo sa kanila. Kung magpapaumanhin kayo, magpapalampas kayo,[2] at magpapatawad kayo, tunay na si Allāh ay Mapagpatawad, Maawain.",
      "footnotes": "[1] dahil sa pag-abala nila sa inyo sa pag-alaala kay Allāh at pakikibaka sa landas Niya\n[2] ng mga kamalian nila sa inyo at sa mga usaping pangmundo."
    },
    {
      "ayah_number": 15,
      "translation_tl": "Ang mga yaman ninyo at ang mga anak ninyo ay isang tukso lamang samantalang si Allāh sa ganang Kanya ay may isang pabuyang sukdulan.",
      "footnotes": null
    },
    {
      "ayah_number": 16,
      "translation_tl": "Kaya mangilag kayong magkasala kay Allāh sa abot ng makakaya ninyo, makinig kayo, tumalima kayo, at gumugol kayo [sa landas ni Allāh] ng isang kabutihan para sa mga sarili ninyo. Ang sinumang ipinagsanggalang sa kasakiman ng sarili niya, ang mga iyon ay ang mga magtatagumpay.",
      "footnotes": null
    },
    {
      "ayah_number": 17,
      "translation_tl": "Kung magpapautang kayo kay Allāh ng isang pagpapautang na maganda[3] ay magpapaibayo Siya nito para sa inyo at magpapatatawad Siya sa inyo. Si Allāh ay Mapagpasalamat, Matimpiin,",
      "footnotes": "[3] Ibig sabihin: magkalob kaya mula sa mga yaman ninyo alang-alang sa Kanya."
    },
    {
      "ayah_number": 18,
      "translation_tl": "ang Tagaalam sa nakalingid at nasasaksihan, ang Makapangyarihan, ang Marunong.",
      "footnotes": null
    }
  ]
}